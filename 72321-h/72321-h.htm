<!DOCTYPE html>
<html lang="it">
<head>
  <meta charset="UTF-8">
  <title>Pompei e le sue rovine, vol. 1 | Project Gutenberg</title>
  <link rel="icon" href="images/cover.jpg" type="image/x-cover">
  <style>
body {margin-left: 10%; margin-right: 10%;}

p {margin-top: .5em; margin-bottom: 0em; line-height: 1.2; text-align: justify;}
.blockquote {margin: 2em 7.5%; font-size: 95%;}
p.indl {text-align: left; margin-left: 5%;}
.center {text-align: center; text-indent: 0;}
.inscr {text-align: center; text-indent: 0; margin: 1em auto; font-size: small;}
.title {text-align: center; font-size: 140%; margin: 3em auto;}

div.booktitle {page-break-before: always; padding: 3em;}
div.titlepage {text-align: center; margin: 0 5%; padding: 2em 0; page-break-before: always; page-break-after: always;}
div.titlepage p {text-align: inherit;}
div.verso {text-align: center; padding-top: 2em; font-size: 95%; margin: 0 10%;}
div.verso p {text-align: inherit;}
div.dedica {page-break-before: always; text-align: center; font-size: 120%; padding-top: 3em; padding-bottom: 3em;}
div.dedica p {text-align: inherit;}
div.somm {page-break-before: always; padding-top: 3em;}
div.chapter {page-break-before: always; padding-top: 3em;}
div.chapter h2 {page-break-before: avoid;}

h1,h2,h3 {text-align: center; font-style: normal;
font-weight: normal; line-height: 1.5;}
h1 {font-size: 150%;}
h2 {font-size: 140%; margin-top: 1em; margin-bottom: 2em; page-break-before: avoid;}
h2.ext {font-size: 140%; margin-top: 1em; margin-bottom: 0; page-break-before: avoid;}
h3 {font-size: 120%; margin-top: 2em;}

span.smaller {display: block; font-size: 85%; margin: .5em 5%; line-height: 1.2em;}

hr {width: 70%; margin-top: 1em; margin-bottom: 1em; margin-left: 15%; margin-right: 15%; clear: both;}
hr.mid {width: 50%; margin-left: 25%; margin-right: 25%;}
hr.silver {width: 90%; margin-left: 5%; margin-right: 5%; border-top: none; border-right: none; border-bottom: thin solid silver; border-left: none;}
.x-ebookmaker hr.silver {display: none;}

a.tag {vertical-align: .3em; font-size: .8em; font-style: normal;  font-weight: normal; text-decoration: none; padding-left: .1em;  line-height: 0em; white-space: nowrap;}
div.footnotes {page-break-before: always; font-size: 90%; padding-top: 3em;}
.footnotes h2 {margin-bottom: 2em; font-size: 115%;}
div.footnote {margin-left: 2.5em; margin-right: 2em;}
div.footnote>:first-child {margin-top: 1em;}
div.footnote .label {display: inline-block; width: 0em; text-indent: -2.5em; text-align: right;}

.pagenum  {position: absolute; right: 2%; font-style: normal; font-weight: normal; text-decoration: none; font-size: 65%; text-align: right; color: #999999; background-color: #ffffff; clear: left;}

.pad2 {margin-top: 2em;}
.pad1 {margin-top: 1em;}

.x-small {font-size: 70%;}
.small {font-size: 85%;}
.large {font-size: 115%;}
.x-large {font-size: 130%;}
.main-t {font-size: 200%;}
.smcap {font-variant: small-caps;}
.lowercase {text-transform: lowercase;}

.above, .below {font-size: 70%;}
.above {vertical-align: 0.4em;}
.below {vertical-align: -0.1em;}

table {margin: auto; border-collapse: collapse;}
.indice {width: 80%; line-height: 1em; margin-top: 2em; font-size: 95%;}
.indice td {vertical-align: top; padding-left: 1.5em; text-indent: -1em;}
.indice td.pag {text-align: right; vertical-align: bottom; white-space: nowrap;}

.errata {width: 85%; line-height: 1em; margin: 2em auto; font-size: 95%;}
.errata td {vertical-align: top; padding-left: 1.5em; text-indent: -1em;}
.errata td.num {text-align: right; vertical-align: top; padding-right: 0.5em;}

img {max-width: 100%; height:auto;}
.front {margin: 0.5em auto;}
.caption {text-align: center; font-size: 85%; text-indent: 0; margin: 0.25em 5%;}

.figcenter {text-align: center; margin: 1em auto; clear: both; max-width: 100%; page-break-before: always;} 

.tnote {background-color: #f7f1e3; color: #000; padding: 1em 1em 2em 1em;
  margin: 3em 10%; font-family: sans-serif; font-size: 90%; page-break-before: always;}
.tntitle {text-align: center; text-indent: 0; padding: 1em; font-size: 120%; margin-bottom: 1em;}
.tnote p {padding: 0 1em;}
.covernote {visibility: hidden; display: none;}
.x-ebookmaker .covernote {visibility: visible; display: block;}

.poem {text-align: left; font-size: 95%; margin: 1em 10%;}
.stanza {margin: 1em auto;}
.poem p.i01 {margin: 0; padding-left: 3em; text-indent: -3em;}
.poem p.i02 {margin: 0; padding-left: 3em; text-indent: -2em;}
.poem p.i03 {margin: 0; padding-left: 3em; text-indent: -1em;}
.poem p.i04 {margin: 0; padding-left: 3em; text-indent: 0;}
.poem p.i05 {margin: 0; padding-left: 3em; text-indent: 1em;}
.poem p.i06 {margin: 0; padding-left: 3em; text-indent: 2em;}
.poem p.i07 {margin: 0; padding-left: 3em; text-indent: 3em;}
.poem p.i08 {margin: 0; padding-left: 3em; text-indent: 4em;}
.poem p.i09 {margin: 0; padding-left: 3em; text-indent: 5em;}
.poem p.i10 {margin: 0; padding-left: 3em; text-indent: 6em;}
.poem p.i11 {margin: 0; padding-left: 3em; text-indent: 7em;}
.poem p.i12 {margin: 0; padding-left: 3em; text-indent: 8em;}
.poem p.i13 {margin: 0; padding-left: 3em; text-indent: 9em;}
.poem p.i14 {margin: 0; padding-left: 3em; text-indent: 10em;}
.dotted {letter-spacing: .2em;}
</style>
</head>
<body>

<div class="booktitle">
<h1>
POMPEI<br>
E LE
SUE ROVINE
<span class="smaller">VOL. I</span>
</h1>
</div>

<hr class="silver">

<div class="titlepage">
<p class="main-t">
POMPEI<br>
<span class="x-small">E LE</span><br>
SUE ROVINE
</p>

<p class="pad1">
PER L’AVVOCATO<br>
<span class="x-large">PIER AMBROGIO CURTI</span>
</p>

<p class="pad1 small">
GIÀ DEPUTATO AL PARLAMENTO NAZIONALE<br>
DIRETTORE DELLA SOCIETÀ ITALIANA DI ARCHEOLOGIA<br>
E DI BELLE LETTERE DI MILANO
</p>

<p class="pad2">
VOLUME PRIMO
</p>

<img class="front" src="images/ill-front.jpg" alt="">

<p class="pad1">
1872<br>
MILANO — <span class="small">F. SANVITO, EDITORE.</span><br>
NAPOLI — <span class="small">DETKEN E ROCHOLL.</span>
</p>
</div>

<div class="verso">
<hr class="mid">
<p>
Proprietà letteraria.
</p>

<p>
Legge 25 Giugno 1865. Tip. Guglielmini.
</p>
<hr class="mid">
</div>

<div class="somm">
<hr>
<p class="center x-large"><a href="#indice" id="indfront">INDICE</a></p>
<hr>
</div>

<div class="dedica">
<p>
<span class="pagenum" id="Page_v">[v]</span>
</p>

<p>
A<br>
<span class="x-large">GIOACHIMO CURTI</span><br>
FRATELLO SUO<br>
NOBILE ECCEZIONE FRA I TANTI<br>
CHE IN OGGI<br>
I VINCOLI E GLI AFFETTI DEL SANGUE<br>
SOMMETTONO ALLO INTERESSE<br>
QUESTA OPERA<br>
DI <i>POMPEI E LE SUE ROVINE</i><br>
CHE EBBE DA LUI PRIMA E GENEROSA OCCASIONE<br>
L’AUTORE<br>
INTITOLA E CONSACRA.
</p>
</div>

<div class="chapter">
<p>
<span class="pagenum" id="Page_vii">[vii]</span>
</p>

<h2 id="intendimenti">INTENDIMENTI DELL’OPERA</h2>
</div>

<p>
Le profonde commozioni che si destano in
coloro che, forniti di cuore e di mente, visitano
questa antica e interessante città di Pompei, esumata
più dal caso che dalla sapienza degli uomini,
si traducono in così facili entusiasmi, che il più
spesso imperiosamente addomandano d’essere in
qualunque modo estrinsecati. — E ciascuno allora
opera secondo la propria inclinazione.
</p>

<p>
Vedesi quindi aperta la gara degli ingegni: l’archeologo
va divinando l’uso de’ pubblici e privati
edifizj, legge le iscrizioni osche e latine,
le interpreta e ne escono quelle splendide monografie
di Arditi e di Mazois, di Fiorelli e di
<span class="pagenum" id="Page_viii">[viii]</span>
Mommsen, di Garrucci e di Overbek, per non dir
d’altri molti; lo storico ne ricostruisce le vicende
politiche e civili e ne somministra i materiali a
tutti quanti si accingono a scrivere degli scavi;
l’artista nelle statue e nei bronzi, nelle pitture e
ne’ mosaici, negli stili e nelle linee architettoniche
tien conto delle condizioni dell’arte ne’
tempi dell’Impero e appajono quelle superbe illustrazioni
de’ Nicolini, la <i>Pompeja</i> di Bréton
e la terribile tela di Bruloff; la musica stessa si
ispira e con Pacini vi delizia e fa fremere negli
<i>Ultimi giorni di Pompei</i>, con Petrella nella melodiosa
<i>Jone</i>; il letterato finalmente vi accende la
fantasia e colla potenza di essa ripopola le deserte
vie, rianima le diroccate case, risuscita i defunti
uomini e vi trasporta e prima e al tempo della
catastrofe e poi al romanzo di Bulwer, dall’egual
titolo dello spartito di Pacini, al <i>Pompei</i> di Vecchi,
al <i>Curricolo</i> di Dumas, all’<i>Arria Marcella</i>
di Gauthier, vi commovete, palpitate, piangete.
Altri vi dettano libri e guide, spesso copiandosi,
a minoranza di fatica, gli uni e gli altri, e ottenete
pure lavori non ispregievoli, come quelli
del Romanelli e dello Jorio, del Bonucci e dell’Aloe,
del Nobili e del Monnier e vie via di altri;
comunque a tutti questi io metta innanzi la piccioletta
<span class="pagenum" id="Page_ix">[ix]</span>
<i>Guida di Pompei</i> anonima, uscita in
Napoli dalla tipografia de’ Fratelli Testa e Compagni,
a cui, dove mal non m’apponga, ha presieduto
qualche ingegno che sta dappresso all’illustre
dotto che ora è prescelto alla Direzione
degli Scavi Pompejani.
</p>

<p>
Invaso io pure da quella febbre d’entusiasmo
e questo volendo alla sua volta la propria pubblica
manifestazione, io son venuto eseguendola,
sotto l’aspetto d’un confronto della dissepolta città
con Roma antica, quella parendomi, collo studiarla
ne’ suoi avanzi, poter valere di supplimento
o piuttosto di chiarimento alla vita publica e privata
dell’immortale metropoli del mondo.
</p>

<p>
Oh, quante volte entrando nel Foro e nella
Basilica di Pompei, nei templi e nelle taberne,
nelle vie e nelle case e perfino ne’ ritrovi della
procace Venere, ritrovai la spiegazione di passi
prima incompresi di classici scrittori dell’aurea
latinità, che riferivansi ad usi e costumi de’ Quiriti!
Tali riscontri, siffatte tacite ma non meno eloquenti
rivelazioni, mi suggerirono l’opera presente.
</p>

<p>
Veda il lettore la ragione allora delle frequenti
citazioni che vi troverà, ma più ancora del soverchio
intrattenermi ch’io fo di Roma. Non son
primo ad affermarlo: presentare in piccolo Pompei
<span class="pagenum" id="Page_x">[x]</span>
ciò che in ampie proporzioni era la Roma dell’Impero,
e scandagliare gli scavi di questa città,
che si nomò pure <i>Colonia Veneria Cornelia</i>, per
esservi stata dedotta una colonia Romana, costituisce
il migliore commento agli storici e
poeti di Roma.
</p>

<p>
Sotto questo punto di vista reputo aver compiuto
cosa e nuova ed opportuna: oso dire non
acconcia soltanto ad iniziare chi la vuol leggere
a meglio intendere queste preziose reliquie che
a migliaja ogni anno corrono nazionali e forestieri
a visitare; ma a precisare eziandio nella
mente dello studioso quella farragine di cognizioni
che lo studio de’ classici esemplari, eseguito
nelle scuole, gli ha messa per avventura disordinatamente
nella testa.
</p>

<p>
Ho per altro pensato anche alla classe meno
colta de’ lettori, ed alla testuale riproduzione dei
brani che mi venivano a capello, ho soggiunto
in calce ogni volta la versione relativa, spesso
togliendola a prestanza dai volgarizzamenti più
riputati e spesso ancora facendola io medesimo,
quando non li avessi sotto mano, od a seconda
di quegli intenti cui la mia opera mirava. E di
libertà è facile accorgersi essermene prese a piene
mani; perocchè io mi avessi ad arbitrare a conservare
<span class="pagenum" id="Page_xi">[xi]</span>
a frasi ed a parole il loro conio latino,
come quello che rendesse più esatto il significato
della storia. Mi parve infatti che certi nomi proprj
speciali ad usi del tempo non si potessero, per aristocrazia
e schifiltosità di linguaggio, camuffare
alla moderna. Così, a mo’ d’esempio, il <i>pilentum</i>,
il <i>carpentum</i>, l’<i>essedum</i>, il <i>petoritum</i>, e va dicendo,
non potevansi per me ritenere sostituiti da
<i>tregge, carrette</i> ed altrettali vocaboli di italiana
fattura, senza tradire la storica verità. E vorrei
così aver fatto un leggier cenno, o indicazion di
condotta a’ futuri traduttori, sicuro d’aver reso
alle lettere ed alla storia segnalato servizio.
</p>

<p>
Tali almeno sono stati i miei convincimenti:
al publico il giudicare se essi fossero un cotal
poco boriosi e fallaci.
</p>

<p>
Queste cose ad ogni modo volevo si sapessero;
perocchè ne avrei altrimenti d’assai scapitato, se
si fosse creduto che con questo lavoro mio
avessi inteso d’aggiungere lume a quelle dotte
e fortunate indagini alle quali incumbono di proposito
e quell’eletto ingegno del comm. G. Fiorelli,
che presiede agli scavi di Pompei, e quegli altri
che gli fanno onorevole corona e che nel <i>Giornale
degli Scavi</i> vengono mano mano sponendo
illustrazioni e studi assai sapienti, ai quali nel
<span class="pagenum" id="Page_xii">[xii]</span>
corso dell’opera ho più d’una volta con buon
frutto ricorso.
</p>

<p>
Sarebbe diversamente stato davvero un portar
vasi a Samo.
</p>

<p>
Aperti così tutti i miei intendimenti avuti in
questi miei studj, ho più animo a presentare
i miei volumi al Publico ed a sperarne l’indulgenza
migliore.
</p>

<p>
E qui mi corre il dovere, prima di prender
commiato da chi mi legge — poichè la dedica
dell’opera ha già detto l’animo mio verso l’amatissimo
fratello che me ne fu prima occasione — di
sdebitarmi degli obblighi di riconoscenza verso
quel mio antico amico e dotto uomo che è il
chiarissimo Pietro Cominazzi, nestore del giornalismo
letterario ed artistico, il quale non solo
fu tanta parte negli incitamenti a condurre quest’opera,
ma nella tema che sbolliti i primi empiti,
m’avessi a fermar a mezzo della via, ad impegnarmi
in certo modo verso il Publico, mi poneva
a libera disposizione il suo giornale <i>La Fama</i>,
perchè in esso mano mano stampando i miei
capitoli, potessi poi, senza quasi avvedermi,
compiere il lungo lavoro e poi sul medesimo,
praticare quante aggiunte e pentimenti mi fossero
piaciuti. Di tal guisa, egli, che giovinetto mi
<span class="pagenum" id="Page_xiii">[xiii]</span>
sorresse ne’ primi tentativi letterarj, con ogni
maniera di incoraggimenti e del quale posso
veramente dire con Ovidio:
</p>

<div class="poem"><div class="stanza">
<p class="i01"><i>Primus, ut auderem committere carmina Famæ</i></p>
<p class="i01"><i>Impulit, ingenii dux fuit ille mei</i>,<a class="tag" id="tag1" href="#note1">[1]</a></p>
</div></div>

<p>
volle essere auspice eziandio a questi nuovi studi,
che si ponno dire la ripresa di quelli ai quali
m’aveva con tanto amore informato quella perla
di prete e di maestro che fu Antonio Daverio e
dai quali usciva appena il giorno che facevo la
prima conoscenza di lui, che mi aveva ad essere
il mio migliore e impareggiabile amico.
</p>

<div class="chapter">
<p>
<span class="pagenum" id="Page_xv">[xv]</span>
</p>

<p class="title">
POMPEI
E LE SUE ROVINE
</p>
</div>

<div class="figcenter"><a id="fill-0-017a"></a>
  <img src="images/ill-0-017a.jpg" alt="">
<p class="caption">Tomba di Virgilio. <i>Vol. I. Introduzione</i>.</p>
</div>

<div class="chapter">
<p>
<span class="pagenum" id="Page_1">[1]</span>
</p>

<h2 id="introduzione">INTRODUZIONE</h2>
</div>

<p>
Sogliono dire gli Spagnuoli: <i>Quien no ha visto Sevilla, — no
ha visto maravilla</i>. Penso che almeno altrettanto,
dispensandosi dalla rima, si possa affermare del golfo
di Napoli, o sottoscrivere al vecchio ma espressivo
adagio: <i>Vedi Napoli e poi mori</i>; come all’incirca usava
sclamare la gioventù d’Atene dinanzi alla bellezza
dell’eteria famosa di Pericle: <i>Una notte con Aspasia
e poi morire</i>. Nulla di più bello e ridente, nulla di
più incantevole del suo gran panorama, sia che ti si
presenti venendo per mare dal ponte di un battello
a vapore, sia che a te si spieghi dinanzi, come a
volo d’uccello e come io l’ho ammirato, prima dal
terrazzo di San Martino, il più leggiadro chiostro
<span class="pagenum" id="Page_2">[2]</span>
ch’io m’abbia mai visto e che i seguaci di San Brunone
hanno saputo procacciarsi, e poscia più su dal
più alto ballatojo di Castel Sant’Elmo, che sovraggiudica
la città.
</p>

<p>
Questo vaghissimo seno, a cui fanno tutt’intorno
corona monti e colline verdeggianti, — fra cui il vecchio
Vesuvio, che anche allorquando riposa o si
cinge di nubi la testa, libera dalle sue fauci tremende
bianchi buffi di fumo, sì che a que’ del paese
ei fa dire che <i>pipa</i>, — si distende siccome anfiteatro,
per una parte incominciando dal Capo Miseno e via
via, seguendo que’ pittoreschi sobborghi di Pozzuoli,
Posilipo e Mergellina, trova la popolosa città partenopea,
che par di poi si prolunghi per San Giovanni
e Portici, Resina e Torre del Greco, Torre
dell’Annunziata e Pompei, e si chiude dall’altra con
Sorrento, — il leggiadrissimo paese che già consolava
gli affanni del Cantore della <i>Gerusalemme Liberata</i>,
nella casa della sorella sposa a Marzio Sersale, — e
col vicino promontorio di Minerva, sede un giorno
delle Sirene, secondo l’antica mitologia<a class="tag" id="tag2" href="#note2">[2]</a>.
</p>

<p>
<span class="pagenum" id="Page_3">[3]</span>
</p>

<p>
Gli è tutto un miracolo dì terra e di mare; gli è
tutto un sorriso di cielo.
</p>

<p>
Anche di cielo: perocchè se le pioggie incessanti
che attristarono nel dicembre scorso il zaffiro del
nostro firmamento, pur non graziarono Napoli in
que’ giorni ch’io mi vi trattenni, colà chiamato
dall’amore di un fratello, che testimonio mi voleva
alla gioja più santa di sua casa — alle nozze,
vuo’ dire, dell’unica figliuola; — nondimeno quattro
o cinque di que’ giorni il sereno rifulse in tutto il
più puro splendore ed ammirai taluno di que’ tramonti
che io per lo addietro avevo scorto in qualche
tela smagliante e giudicato traviamento di tavolozza,
tanto calde e vaghe erano le tinte, tanto vaporose od
accese, violacee e d’oro, sì che l’antica Caprea di
Tiberio, che dal mio balcone di Chiatamone<a class="tag" id="tag3" href="#note3">[3]</a> vedevo
sorgere in bella lontananza davanti, ne fosse tutta
di quella luce circonfusa e splendente. Sotto quel
<span class="pagenum" id="Page_4">[4]</span>
cielo, con quell’aere così clemente anche nel verno,
io compresi perchè le ubertose campagne che avevo
attraversato avessero a quella terra meritato da’
Quiriti il nome di Campania Felice, e perchè il
vecchio Plinio lasciasse scritto<a class="tag" id="tag4" href="#note4">[4]</a> che Bacco e Cerere
si disputassero la gloria d’arricchirla, e i vini della
quale producessero l’ebbrezza e fossero famosi per
tutta la terra, siccome il falerno, il cecubo, il massico
e quel di Celene cantati da Orazio. Con quegli
spettacoli di natura io facilmente mi spiegai perchè
in Pompei traesse Cicerone a riposarvi gli ozj consentiti
dal foro, oppure da’ publici officj; perchè Sallustio
vi venisse del pari a dettare le poco sincere, ma
eleganti pagine della Guerra di Catilina; Ortensio riparasse
nella sua villa di Bauli a trovare amena
tranquillità<a class="tag" id="tag5" href="#note5">[5]</a>; e Virgilio soggiornasse in Posilipo e
vi morisse; e Stazio e Silio Italico e altri illustri vi si
ispirassero e le loro ville e le terme vi rizzassero,
accorrendo dall’Urbe, i proconsoli a sfruttare le immense
rapine fatte nell’Asia ai popoli trionfati, e i
Cesari, sitibondi di voluttà e di libidine, quivi si conducessero
siccome a più propizio teatro.
</p>

<p>
<span class="pagenum" id="Page_5">[5]</span>
</p>

<p>
E Baja? E Nisida? E Procida? E Ischia? E Ventotene?
E Ponza?... Luoghi od isole tutte vaghissime
e lussureggianti pei colti e pei fiori e per naturali
fenomeni che tengon del magico, che vi commovon
la fantasia, che vi esilarano il cuore e le cui bellezze
io non presumo nella povertà dello ingegno di pur
accingermi a qui ritrarre.
</p>

<p>
E le altre terre dove lascio io mai, celebrate nelle
immortali pagine degli storici e dei poeti antichi?
E l’oppido Cimmerio, memorato da Omero nel Canto XI
dell’<i>Odissea</i><a class="tag" id="tag6" href="#note6">[6]</a>; e i Campi Flegrei visitati da Ercole,
e la palude Acherusia vicina a Cuma, ove la Sibilla
rendeva i suoi fatidici responsi, e i cui libri contenenti
<i>fata urbis Romæ</i> come attesta Lattanzio<a class="tag" id="tag7" href="#note7">[7]</a>,
ella offerse a Tarquinio il Superbo, e il lago Lucrino e
quello d’Averno ad esso congiunto, ed entrambi illustrati
dal Mantovano in que’ versi, che non so dispensarmi
dal riferire:
</p>

<p>
<span class="pagenum" id="Page_6">[6]</span>
</p>

<div class="poem"><div class="stanza">
<p class="i01"><i>An memorem portus Lucrinoque addita claustra</i></p>
<p class="i01"><i>Atque indignatum magnis stridoribus æquor:</i></p>
<p class="i01"><i>Julia qua ponto longe sonat unda refuso</i></p>
<p class="i01"><i>Tyrrenusque fretis immittitur æstus Avernis?</i><a class="tag" id="tag8" href="#note8">[8]</a>.</p>
</div></div>

<p>
Venitemi ora a dire del Sannazzaro, del Marino,
della Vittoria Colonna, del Di Costanzo e del Rota;
venitemi a parlare ora della Guacci, della Milli, della
Oliva-Mancini; venitemi a ripetere che più d’un bifolco
persino registrarono le storie della italiana letteratura
aver nel mezzogiorno della penisola ben
poetato all’improvviso: ma e chi in mezzo a così
fatti prodigi di natura, ricinto da così classiche memorie,
non si sentirebbe poeta? Come non vi troverebbe
ispirazione e canto?... <i>Où sourit le ciel</i>, ben
sentenziò il Lamartine, <i>l’homme est tenté de sourire
aussi</i>.
</p>

<p>
Ebbene, o Lettore, allorchè ho dovuto togliermi
all’amplesso fraterno per ritornarmene alla mia natale
<span class="pagenum" id="Page_7">[7]</span>
città; quando dallo sportello del mio vagone io
vidi poco a poco dileguarsi al mio sguardo e la piana
superficie del Tirreno, e i palagi di Napoli, e i
monumenti del suo gran Cimitero, distribuiti per la
china del monte, che la locomotiva rasenta, e la vetta
fumigante del Vesuvio, e via rapidamente portato
frammezzo i colli della Terra di Lavoro, io mi ritrassi
nel mio posto, brulicante il capo di memorie, e
quasi a forza io mi voleva soffermare col pensiero
in qualche cosa di più incantevole che avevo veduto,
mi trovavo invece sospinto....
</p>

<p>
— Dove? — domanderete voi.
</p>

<p>
Fra le Rovine di Pompei.
</p>

<p>
Tra quelle rovine che qualche dì prima avevo visitato,
fra cui ero rimasto una intiera giornata, e
che di poi lasciate, non  m’erano uscite più dalla
memoria, in cui credo vi rimarranno tutta la vita,
tanto malinconica e sublime era stata l’impressione
che ne avevo ritratta.
</p>

<p>
In quella mia peregrinazione io avevo sperato d’avere
a guida quel dottissimo uomo e fior di cortesia che è il
commendatore Giuseppe Fiorelli, soprintendente agli
scavi dell’antica e sventurata città, che si va disseppellendo,
e direttore del Museo Nazionale in Napoli, e certo
<span class="pagenum" id="Page_8">[8]</span>
allora mi sarebbe stata più profittevole, come quegli
che degli scavi ebbe inoltre a donare all’Italia
un’opera, alla quale in un con altri suoi meriti legherà
perpetuamente il suo nome. Ma il caso aveva
voluto che il dì innanzi avesse egli dovuto accompagnare
colà S. A. il Principe Ereditario d’Italia e S. A. il
Principe Ereditario di Prussia: epperò mi fu forza
acconciarmi d’altro de’ guardiani, organizzati militarmente
dal Fiorelli, abbastanza istrutto della località,
facendo nel resto richiamo per me medesimo
a quanto già nella memoria serbavo della lettura
di peculiari monografie, e più che tutto, ajutato dal
ricordo de’ classici scrittori della latinità, di cui piacevami
ad ogni tratto porre a raffaccio le citazioni
coi luoghi.
</p>

<p>
L’artista che pinge il paesaggio, se avviene che
percorrendo vallate e monti, campagne e selve, ritrovi
nuovi orizzonti pittoreschi, punti vaghi di vista,
rupi o cascate, macchie d’alberi o frondeggi di
bell’effetto, ecco arrestarsi sollecito e sul cartone
schizzare studj dal vero, e porre mano ai pennelli
per ritrarne le curiose gradazioni della luce e dei
colori: io adoperai alla mia volta egualmente in
Pompei. Presi note alla matita, sgorbiai <i>ricordi</i> a
<span class="pagenum" id="Page_9">[9]</span>
me solo intelligibili e passeggiandone tutte le silenziose
vie, entrando nel foro, rovistando la basilica,
esaminando le mura e gli archi, i templi e le
terme, le <i>tabernæ</i> e le case, le fontane e le porte, il
lupanare e i teatri, così venni il tutto stereotipando
nella mia mente, che mi è di presente concesso dare
ordine alquanto a’ quei <i>Ricordi</i> e confidarli a queste
pagine meno labili della mia memoria.
</p>

<p>
Bartolo, insigne professore di diritto del secolo
decimoquarto nella pisana Università, un dì scrivendo
di Paolo, giureconsulto romano, così lagnavasi della
costui oscurità da sclamare nel suo grosso latino:
<i>iste maledictus Paulus ita obscure loquitur ut vix intelligi
possit et si præsentem haberem, per capillos
interrogarem</i>: or bene minor fatica accadrà certamente
che compia chi vorrà interrogare le Rovine interessanti
di Pompei, e renderanno anco una volta
ragione a quello straniero scrittore che, rapito di
entusiasmo dinanzi ai monumenti disseminati per
tutta Italia, ebbe a dire non avere gli Italiani bisogno
ch’altri scriva la storia del loro paese; perocchè ad
essi l’apprenda ogni reliquia dell’antico e perfino
quasi ogni sasso.
</p>

<p>
Esse diranno la storia e i costumi d’un popolo
<span class="pagenum" id="Page_10">[10]</span>
con bastevole chiarezza, riveleranno la vita publica
e quella del domestico focolare, e ripeteranno quasi
le intime parole di cittadini, cui nel vigore dell’esistenza
sopravvenne il novissimo giorno accompagnato
dai terrori di un cataclisma, per il quale sembrò
vero ai loro occhi quel che il Poeta aveva pochi
anni innanzi cantato, enumerando i gravi avvenimenti
futuri, de’ quali il sole ha costume ammonire
gli uomini, che, cioè, l’universo creduto avesse
omai a sè giunta la suprema rovina:
</p>

<div class="poem"><div class="stanza">
<p class="i01"><i>Impiaque æternam timuerunt sæcula noctem</i><a class="tag" id="tag9" href="#note9">[9]</a>.</p>
</div></div>

<p>
E la succitata opera del chiarissimo commendatore
Fiorelli<a class="tag" id="tag10" href="#note10">[10]</a>, e l’altra colossale del pari, dei
fratelli Fausto e Felice Niccolini<a class="tag" id="tag11" href="#note11">[11]</a>, successori al
loro padre cav. Antonio, architetto di Casa Reale e
Direttore dell’Istituto delle Belle Arti che la iniziò
e il <i>Giornale degli Scavi</i>, che si vien publicando del
<span class="pagenum" id="Page_11">[11]</span>
pari in Napoli, e il buon libro di C. Augusto Vecchi<a class="tag" id="tag12" href="#note12">[12]</a>,
troppo presto rapito alla Patria, cui ebbe il suo braccio
e gli studj suoi consacrati; e Garrucci che illustrò
le iscrizioni graffite sui muri di Pompei<a class="tag" id="tag13" href="#note13">[13]</a>, ed altre
monografie ed articoli e persino romanzi, come quello
del Bulwer, sono là per attestarlo.
</p>

<p>
Io non ho l’ardimento di portar una luce qualunque
nel rendermi interprete alla mia volta di quegli
avanzi eloquenti: solo scrivendo questi <i>Ricordi</i> ho
voluto soddisfare ad un desiderio del mio cuore e
alla preghiera di un amico, a me provatissimo, l’egregio
publicista e letterato Pietro Cominazzi, il quale
mi fu all’opera maggiore incitamento.
</p>

<p class="indl">
Milano, addì 1.º Gennajo 1870.
</p>

<hr class="silver">

<div class="figcenter"><a id="fill-013a"></a>
  <img src="images/ill-013a.jpg" alt="">
<p class="caption">Strada all’Eremitaggio del Vesuvio.
<i>Vol. I. Cap. 1. Il Vesuvio.</i></p>
</div>

<div class="chapter">
<p>
<span class="pagenum" id="Page_13">[13]</span>
</p>

<h2 id="cap1">CAPITOLO PRIMO
<span class="smaller">Il Vesuvio.</span></h2>
</div>

<div class="blockquote">
<p>
La Carrozzella napoletana — La scommessa d’un Inglese — Il
valore di uno schiaffo — Pompei! — Prime impressioni — Il
Vesuvio — Temerità giustificata — Topografia del Vesuvio — La
storia delle sue principali eruzioni — Ercole nella Campania — Vi
fonda Ercolano — Se questa città venisse distrutta
contemporaneamente a Pompei — I popoli dell’Italia Centrale
al Vesuvio — Combattimento di Spartaco — L’eruzione
del 79 — Le posteriori — L’eruzione del 1631 e quella del
1632 — L’eruzione del 1861 e un’iscrizione di V. Fornari — L’eruzione
del 1868 — Il Vesuvio ministro di morte e rovina,
di vita e ricchezza — Mineralogia — Minuterie — Ascensioni
sul Vesuvio — Temerità punita — Pompejorama.
</p>
</div>

<p>
Il mattino era bello ed io l’avevo salutato coll’inno
migliore del cuore; perocchè avessi divisato d’irmene
in qualunque modo a visitare la Rovine Pompejane.
</p>

<p>
Un egregio giovane, che vorrei nominare, mi dovea
essere compagno nella vagheggiata escursione;
e puntuale infatti egli venne colla carrozzella a levarmi
dall’albergo.
</p>

<p>
<span class="pagenum" id="Page_14">[14]</span>
</p>

<p>
Alla <i>carrozzella</i> napolitana, permetta il lettore che
io dedichi qualche riga: essa è tanta parte dell’esistenza
di laggiù, essa è anche un gradevole ricordo
per me che me ne sono tanto servito. Le vie della
grande città sono ogni ora, di giorno e di notte,
percorse, attraversate da migliaja di carrozzelle; i
forestieri e la gente del paese se ne valgono egualmente
per accorciare le distanze e ne è incentivo la
poca spesa; tanto gli è vero il proverbio dei nostri
vicini: <i>rien qui ruine plus que le bon marché</i>.
</p>

<p>
La carrozzella è il brougham di Milano, la cittadina
di Firenze: con questo di divario che essa è
sempre scoperta, come il più spesso domandi la
mitezza del clima: è insomma un calessino ad un
cavallo, leggiero e d’uniforme modello. È più che
decente veicolo, e di ciò vuolsi dar ampia lode a quel
solerte Municipio che, a bandir la vecchia e incommoda
carrozzella, privilegiò la nuova di un aumento
di prezzo, portando la corsa da quaranta a sessanta
centesimi.
</p>

<p>
La carrozzella va, vola, guizza fra la vettura blasonata
e l’omnibus, fra i carri e il curricolo campestre,
sbiadita immagine del pittoresco curricolo
antico messo omai in abbandono, fra un gruppo di
persone ed un altro impedimento, senza che mai urti
od offenda, perocchè i cocchieri di Napoli, a parte la
foggia del loro vario vestire, che talvolta accusa l’avanzo
del lazzarone, sono i primi cocchieri del mondo.
</p>

<p>
<span class="pagenum" id="Page_15">[15]</span>
</p>

<p>
Essi han per altro una caratteristica tutta propria:
rado o mai avverrà ch’essi, come i cocchieri d’altrove
e come ne sarebbe il dovere, si accontentino
della mercede che loro si dà. Avreste voi generosamente
a pagar quattro volte quella portata dalla
tariffa, che vi direbbero egualmente, sporgendo la
mano e come un ritornello:
</p>

<p>
— <i>Uscellenza, per la bottiglia?</i>
</p>

<p>
Un inglese faceva un giorno l’eguale rilievo davanti
a’ suoi amici napoletani, i quali forse per pudore
municipale, richiamavanlo in dubbio. L’inglese
fido al vezzo del suo paese, propose, a prova del
proprio assunto, una scommessa e fu accettata. Entrò
adunque nella prima carrozzella che gli occorse, ed
al suo fianco sedette uno di quegli amici. Tennero
breve la corsa: l’inglese, giunto al luogo che aveva
designato, scendendo, porgeva cinque franchi al cocchiere,
cioè più di otto volte quel che doveva secondo
la tariffa; ma non per questo il cocchiere,
portando la mano al cappello, ristava dall’abituale
domanda:
</p>

<p>
— Uscellenza! per la bottiglia! — e la scommessa
fu vinta dall’inglese.
</p>

<p>
In ricambio questi valenti automedonti, come tutti
i buoni figli di quel popolo, sono passivi ai più
acerbi rimbrotti, anche se talvolta essi vengano commentati
col rovescio della mano. Esempio. Un forestiero,
al par di me, si era fatto accompagnare in
<span class="pagenum" id="Page_16">[16]</span>
carrozzella alla stazione della strada di ferro per
andare a Pompei. Là venuto a contesa col cocchiere,
che pretendeva essere stato impiegato a servizio d’ora
e non di corsa, si era lasciato andare ad applicargli
uno schiaffo, quasi a perorazione della sua filippica:
il cocchiere si tenne allora per pago e se ne andò.
All’ora del ritorno, alla ferrovia le carrozzelle attendevano
numerose gli arrivati, i cocchieri facevano
chioccare la scuriada, urlavano le loro proferte. Fra
di essi vi era pure il cocchiere della contesa del mattino,
il quale vista la sua pratica vivace, lieto del
rivederla, come fosse una conoscenza amica, per
adescarlo ad entrare di nuovo nella sua carrozzella,
</p>

<p>
— Signorino, gridò; uscellenza, venite qui! Io sto
quello <i>quaglione</i> (ragazzo) de lo schiaffo di stamattina.
</p>

<p>
Il richiamo non riuscì vano: il forestiere sorrise
a quel nuovo genere di raccomandazione, lui preferì
e riparò così il troppo lesto suo procedimento del
mattino.
</p>

<p>
Ora ritorno alla mia carrozzella.
</p>

<p>
Percorremmo con essa Santa Lucia, passammo dinanzi
il Real Palazzo e il Gran Teatro e per la Porta
del Carmine, famosa un dì per l’insurrezione di Masaniello,
uscimmo alla stazione della ferrovia che da
Napoli, passando per Pompei, mette capo ad Eboli.
</p>

<p>
Non s’era posto in movimento ancora il traino,
che già una pioggerella veniva, come una beffa
al mio inno di un’ora prima, inopinatamente a sbattere
<span class="pagenum" id="Page_17">[17]</span>
nei vetri del vagone; ma non fu infatti che una
celia, perchè non eravamo ai Granili, che già essa
con mia grande soddisfazione aveva cessato.
</p>

<p>
Dopo tre quarti d’ora all’incirca, s’arrestò il convoglio,
e scendemmo al grido propagato dei conduttori:
</p>

<p>
Pompei!
</p>

<p>
Provai un palpito più frequente a quel nome, come
l’avrà a un di presso provato il fido Acate, quando
dalla prora del suo naviglio che recava il pio Enea
e i penati profughi da Ilio, vide e salutò <i>Italiam!
Italiam!</i> e posto piede in terra, diedi collo sguardo
una buona ricercata allo intorno, a riconoscere il
luogo, e innanzi tutto lo tenni fisso al monte che,
sogguardando la sua vittima antica, tranquillamente
fumigava, come un indolente marinajo che sulla tolda
sdrajato della sua paranzella mandi fuori spessi nembi
di fumo dalla sua pipa bruciata.
</p>

<p>
Il Vesuvio è ben più di sette chilometri discosto
da Pompei: or come avvenne, mi chiedeva io maravigliato,
che potesse un dì eruttar sì gagliardo da seppellire
sotto le sue ceneri e le sue pomici e quella città
e Stabia? Che ciò accadesse ad Ercolano, ad Oplonte,
a Retina; che Torre del Greco venisse per nove volte
distrutta dalle lave invaditrici, si poteva benissimo
capire, perchè disotto o poco meno; ma doveva essere
stato un ben fiero cataclisma se il disastro aveva
potuto raggiungere quelle due lontane città.
</p>

<p>
<span class="pagenum" id="Page_18">[18]</span>
</p>

<p>
Prima ora d’introdurre meco il lettore nelle Rovine,
soffra ch’io apra qui una parentesi e che favelli
alcun poco di questo ignivomo monte, cagione sola
di esse, e che costituisce anche in oggi una delle
più curiose ragioni di intrattenimento a chi visita Napoli,
come alle terre medesime che assai spesso visita
e devasta reca fecondità e ricchezza.
</p>

<p>
È questo solo il motivo per il quale è dato coonestare
quella incredibile temerità che spinge la
gente di questo suolo ad abitarne in paesi le falde,
come Bosco Reale e Bosco Tre Case; e più d’un signore
a tenervi amena abitazione di campagna perfino a
qualche miglio al disotto del cratere, sicchè appena
il suo cono si possa dire disabitato, perchè scosceso
affatto ed arenoso.
</p>

<p>
Non parrà vero infatti, ma sta che dentro un perimetro
di quattro miglia allo intorno del Vesuvio si adagino
spensierate altre undici popolose borgate: esse sono
Portici, Resina, San Giorgio a Cremano, Torre del
Greco, Torre dell’Annunziata, che fornisce da secoli i
più animosi ed abili corallari<a class="tag" id="tag14" href="#note14">[14]</a>, Ottajano, Somma,
Sant’Anastasia, Pollena, Massa e San Sebastiano,
con una popolazione complessiva di centoventimila
<span class="pagenum" id="Page_19">[19]</span>
persone, ricadendone così duemila per ogni miglio
quadrato.
</p>

<p>
Il Vesuvio, che sin da’ tempi di Roma pagana appellavasi
<i>Vesuvius</i>, o <i>Vesvius</i> e <i>Vesevus</i> più anticamente,
è l’unico vulcano che abbia il continente europeo — poichè
l’Etna sta nell’isola Sicula — e dista di sette
miglia, ad oriente, da Napoli. La sua elevazione è di
1292 metri<a class="tag" id="tag15" href="#note15">[15]</a>; la base, alla distanza di 4 miglia in linea
retta dal suo cratere, ha una periferia di 24 miglia.
Le falde di sud-ovest si tuffano nelle onde del golfo di
Napoli, e sono quelle che sostengono i territorj più
soggetti alle lave, come lo sono quelle dell’est che
sfumano per la pianura della Campania; le falde
invece del nord, che degradano pur nella stessa, difese
dalle creste del Monte di Somma che si elevano a
guisa di un ferro di cavallo, e che un giorno non
formavano col Vesuvio che una sola montagna, vanno
immuni dalle eruzioni e dai loro guasti.
</p>

<p>
<span class="pagenum" id="Page_20">[20]</span>
</p>

<p>
Se si pon mente così a’ vulcani del Puebla, dell’Orizaba,
del Pichinca, dell’Artisana, dell’Arequipa,
del Picco di Teneriffa ed anche del nostro Mongibello,
esso non è certo fra’ più giganti; ma le sue eruzioni son
nondimeno e terribili e frequenti; forse perchè, scrive
Giuseppe Rudini in un suo cenno compendioso sul
Vesuvio, intorno ad esso non ve ne sono altri, come
avviene nelle Americhe e nella Oceania; l’isola di
Giava essa sola contandone più di trenta, quantunque
abbia una superficie inferiore all’Italia.
</p>

<p>
Ho detto frequenti le eruzioni del Vesuvio e qui,
toccando appena di quegli incendj che qualche scrittore
avvisa avvenuti molti secoli prima della presa
di Troja, e di quell’altro ch’ebbe luogo, secondo
Aurelio Alessio Pelliccia<a class="tag" id="tag16" href="#note16">[16]</a>, dopo l’eruzione della
Solfatara, negli anni 1000 avanti l’Era Volgare, e da
cui egli opina abbia avuto origine il territorio Nolano,
Sarnese e Nocerino, mi piace citare, poichè mi
cade in taglio, un brano di Diodoro Siculo, il qual
viveva al tempo d’Augusto, spiccandolo al libro quinto
delle <i>Antiquitates Historicæ</i>, acciò sia prova che le
eruzioni di questo Monte risalgono nella antichità
sino ai tempi favolosi. Perocchè insino al secolo scorso
i più dotti uomini di lettere, copiandosi l’un l’altro,
<span class="pagenum" id="Page_21">[21]</span>
avessero ripetuto che la prima eruzione del Vesuvio
quella fosse stata in cui era seguìta la morte di Cajo
Plinio Secondo il vecchio; errore codesto che divise
altresì quel padre Della Torre, che pure una dotta dissertazione
lasciò scritta nell’argomento:
</p>

<p>
«Hercules deinde a Tiberi profectus, per littus
Italiæ ad Cumæum venit Campum: in quo tradunt
fuisse homines admodum fortes et ob eorum scelera
Gigantes appellatos. Campus quoque ipse, dictus
Phlegræus, a colle qui olim plurimum ignis instar
Æthnæ Siculi evomens, nunc Vesuvius vocatur, multa
servans ignis antiqui vestigia<a class="tag" id="tag17" href="#note17">[17]</a>.»
</p>

<p>
La presenza in questi luoghi di Ercole, ai quali
egli recava, giusta la storia, la fiaccola della civiltà,
fu segnalata a’ posteri eziandio dalla fondazione di
quella illustre ed infelice città che da lui tolse gli
auspicj ed il nome, e però fu chiamata Ercolano. Ivi
ebbe l’invitto semidio e culto ed altare dai grati abitatori
e da quanti, come Giulio Cesare e i Fabii,
rapiti dalla superba leggiadria del luogo, vi eressero
ville e palagi, infino al nefastissimo giorno in cui
<span class="pagenum" id="Page_22">[22]</span>
la travolsero prima i tremuoti e poi le lave irruenti
senza posa del Vulcano che le incombeva, e fu quel
giorno — secondo la fede dei più — che non dissimile
sorte toccava a Pompei, a Stabia e ad altri borghi
minori.
</p>

<p>
E dissi fosse il medesimo giorno, cioè il nono
delle calende di dicembre (23 novembre) dell’anno 79
di Cristo; abbenchè non manchino argomenti a credere
che Ercolano non venisse sepolta che anni dopo,
se Plinio il giovane nelle due lettere in cui narra a
Tacito l’eccidio pompejano, e che in altro capitolo riferirò,
non fa menzione che ad Ercolano arrivasse
la sventura medesima, e se Lucio Floro vent’anni
dopo parlasse ancora di Ercolano come di città tuttavia
sussistente. Dell’autorità di Seneca non m’avvaloro
io qui a sostegno di tale congettura, come
qualcuno ebbe a fare, perocchè non ignorasi come
quello scrittore fosse morto molt’anni prima del 79.
</p>

<p>
Io non ho a scopo di sollevare e discutere questioni
storiche ed archeologiche, nè mi vorrei misurare
con chicchessia che altri studj ed altro tempo mi
occorrerebbero: noterò quindi ora solo che se Ercolano
e Pompei toccavano a un tempo stesso la tomba,
quasi a un tempo stesso del pari gittavano il primo
lembo del pesante coperchio, a mezzo il secolo scorso.
</p>

<p>
Fu a mezzo del quarto secolo di Roma che alle
falde del Vesuvio si trovarono fronte a fronte tutti i
popoli dell’Italia centrale, quando i Romani, a sventare
<span class="pagenum" id="Page_23">[23]</span>
le cospirazioni del Lazio a danno della loro
sicurtà, sospinsero Marsi e Peligni contro ai pingui
Campani, e fu quella, dice il Cantù<a class="tag" id="tag18" href="#note18">[18]</a>, <i>guerra feroce
come le fraterne, segnata da ricordi della severità dei
patrizj conservatori e dagli avanzi delle truci religioni
pelasghe</i>. Ma su di ciò sorvolo adesso, chè m’avverrà
di ritornarvi nel capitolo seguente.
</p>

<p>
È a questo punto che a ricordar altro fatto famoso,
il quale si lega ai fasti vesuviani, debbo registrare
altro combattimento che vi ebbe luogo e fu glorioso
a Spartaco, il trace gladiatore.
</p>

<p>
Era l’anno 682 dalla fondazione di Roma.
</p>

<p>
Rinchiuso quel gagliardo con altri gladiatori schiavi
nel ludo di Lentulo Batiato in Capua, secondo narra
Plutarco<a class="tag" id="tag19" href="#note19">[19]</a>, stanco omai dell’iniquissimo costume
che sè e i compagni condannava a duellare nel circo,
a spettacolo di tristi padroni e di stolta plebe, a farla
finita con quella degradazione, aveva spezzata la catena
della servitù e vendicato si era a libertà. Un carnajo
aveva costato a Capua quella sollevazione di schiavi e
uscitone libero, a capo di settantaquattro rivoltosi al
pari di sè determinati, erasi ritratto su per i balzi
del monte Vesuvio. Quivi lo accerchiava e incalzava
Clodio Glabro alla testa di tremila soldati, e così costui
l’ebbe ridotto al sottile, sospingendolo fino alla
<span class="pagenum" id="Page_24">[24]</span>
aspera sommità, che una sola escita vi fosse e quella
guardasse egli e i militi suoi, onde ogni adito precluso,
si credesse omai certo d’averlo agevolmente
nelle mani. Ma Spartaco ricorse allora ad astuto
espediente. Aveva in buon numero raccolti i tralci
delle viti selvatiche di lambrusco che inghirlandavan
la montagna e quelli a vimini attorcigliati siccome
corde, li accomandò forte ai crepacci delle rocce, e
per tal guisa, egli ed i suoi scivolando per essi lungo i
precipizj, potè inavvertito calare alla pianura, da dove
poi soprarrivando alle spalle delle milizie pretoriane
così le ruppe e sbaragliò da maravigliare ognuno e
d’assodare di tal forma la propria fortuna e comparir
quasi subito di fronte alle legioni romane con diecimila
combattenti e poscia con centomila, e da far
paventare per lungo tempo Roma, la possente Roma,
di sua salute. La guerra degli schiavi, <i>servile bellum</i>,
da lui iniziata, e che fu chiamata seconda, perchè
altra sollevazione dei servi erasi molt’anni prima
combattuta, occupò seriamente assai la Republica,
molte pagine interessanti vi consacrò a buon diritto
la storia.
</p>

<p>
Tace questa del formidabile monte per il corso di
cencinquant’anni; ma innanzi ad esso ci guida il
primo anno d’impero di Tito Vespasiano, per farci
assistere al più crudele e spaventoso spettacolo; ond’io
riprendo il filo dell’interrotto argomento.
</p>

<p>
L’anno 79 dopo l’Era Volgare, avvenne quella formidabile
<span class="pagenum" id="Page_25">[25]</span>
eruzione che Taurania e Oplonte, Retina ed Ercolano,
Pompei e Stabia desolò e seppellì, e della quale
recherò in un capitolo venturo la miseranda istoria, e
le vie stesse di Ercolano e di Pompei discoperte, e le
costruzioni loro, in cui tanto entrano i graniti usciti
liquidi dalla bocca del vicino vulcano, ne chiariscono
de’ precedenti commovimenti, a scaltrire dell’errore
coloro che, come dissi, pretesero datar le furie vesuviane
da solo quest’anno. Altri molti seguirono di
poi, quelli più memorandi assegnandosi agli anni
203, 472, 512, 685, 993, 1036, 1049, 1138, 1139,
1308, 1500, 1557, 1538, 1631, 1632, 1660, 1682, 1694,
1701, 1704, 1712, 1717, 1730, 1737, 1751, 1754, 1755
a cui s’arresta l’enumerazione che ne fece il padre
Della Torre.
</p>

<p>
Fu avvertito come importante pel riguardo geologico
quello del 1036, perchè fosse il primo, che secondo
i ricordi storici, mandasse la lava liquida
dal nuovo cono, avendosi anzi ragioni per credere
ch’essa fosse giunta infino al mare.
</p>

<p>
Uno straordinario fenomeno vulcanico rammenta
nella sua <i>Descrizione del Vesuvio</i> l’inglese Logan
Lobley, avvenuto nel 1538. «Negli ultimi tre giorni
del settembre, dice egli, scorsi il Monte Nuovo, fra
Barà e Pozzuoli. Questa collina è alta circa quattrocento
piedi e contiene un vero cratere, quasi tanto
profondo quanto è alto il monte. La formazione del
Monte Nuovo è degna di particolare attenzione perchè
<span class="pagenum" id="Page_26">[26]</span>
offre una spiegazione probabile del modo con
cui la parte più bassa del Vesuvio venne formata
in origine, perchè dacchè vi ha una prova evidente
che il Monte Nuovo è un cratere di eruzione, non
sembra siavi molta inverosimiglianza nella nostra
supposizione che il grande complesso del Vesuvio,
come pure tante altre cime composte di materia
vulcanica, abbiano avuto una cosiffatta origine.»
</p>

<p>
E di parecchi altri di essi commovimenti mi vennero
alle mani non inopportune notizie, desunte le
une dal <i>Giornale dei letterati</i> dell’abate Nazari<a class="tag" id="tag20" href="#note20">[20]</a>,
le altre da un interessante manoscritto esistente
presso il signor Camillo Minieri Biccio dal titolo
<i>Historie Prodigiose</i>. Nelle prime si attesta a quanta
distanza venissero spinte le ceneri vesuviane nell’eruzione
del 1631 e in quale quantità, onde non sia a
maravigliare che potesse essere stata dalle medesime
ravvolta e sepolta nel 79 Pompei; e nelle seconde
l’eruzione del 1632 verrebbe segnalata come la più
terribile e disastrosa, dopo quella dello stesso 79. Io
vi spicco pertanto quel tratto da entrambi che ne
porge i meglio importanti particolari.
</p>

<p>
«Il 6 dicembre 1631, dice il giornale del Nazari,
riferendo una lettera del capitano Willelm Badily,
essendo egli nel golfo di Volo (Macedonia) sopra
l’àncora, la notte intorno alle dieci ore dell’orologio,
<span class="pagenum" id="Page_27">[27]</span>
cominciò a piovere rena e cenere, e continuò sino
alle due ore della mattina seguente. Era intorno a
due diti alta sopra il tavolato in modo che la gittarono
fuora con pale, e come fecero la neve il giorno
avanti, ne portarono in Inghilterra una buona quantità
e ne diedero a diversi amici.» Antonio Bullfon<a class="tag" id="tag21" href="#note21">[21]</a>
del resto affermò che in molti luoghi d’Italia e sino
a due sole giornate da Costantinopoli, furono portate
le ceneri, e fuori della voragine furono balzati per
aria sassi, di peso intorno a cinquecento cantara, e
taluno portato dodici miglia lontano dal monte per
la violenza dell’impeto che lo spingeva assai più
che una bomba non sia dalla polvere trasportata.
</p>

<p>
Secondo il detto scrittore inglese in questa catastrofe
sarebbero perite non meno di diciottomila
persone; ma forse una tanta rovina non si avverò
che nell’anno dopo. Infatti ecco quanto è nel manoscritto
del signor Minieri Riccio circa l’incendio
avvenuto nell’anno susseguente.
</p>

<p>
«Ma che si dirà della spaventevole apertura
che fece detto monte (il Vesuvio) l’anno 1632 intorno
alle feste di Natale, il quale si aperse con
tanti truoni et tanta quantità di ceneri, ciò che fu
cosa compassionevole con la perdita di molte migliaja
di persone et molti animali. Ruinò molte terre allo
<span class="pagenum" id="Page_28">[28]</span>
intorno come la Torre del Greco, la Torre dell’Annunziata,
Massa, Somma, Sant’Anastasio, Ottajano, et
altre terre allo intorno di detto monte con la lava
grandissima di ceneri ardenti et acqua bollente che
produceva detto monte, giettava pietre dalla sua vacua
apertura della grandezza della pietra di molino, et si
fece la apertura di quattro miglia di rotondità.»
</p>

<p>
Nella eruzione del 1737 vuolsi che scaturisse un
ruscello di lava che conteneva oltre a 33,000,000
piedi di lava. Sir Carlo Lyell ne’ suoi <i>Principles of
Geology</i>, allude alla lava di questa eruzione quando
dice che si può osservarla presso Torre del Greco,
ove ha una struttura a colonne.
</p>

<p>
Le eruzioni del 1766, 1767 e 1770 sono state geograficamente
descritte da sir William Hamilton nelle
sue <i>Lettere alla Società Reale</i> e massime dell’ultima
reca curiose particolarità.
</p>

<p>
Quando avvenne il famoso terremoto delle Calabrie
nel 1783, scrive l’illustre L. Palmieri, — cui si devono
le più dotte elucubrazioni intorno ai fenomeni
di questo vulcano e il trovato del sismografo che ne
previene de’ medesimi —, esso finì con la grande eruzione
dell’Etna dello stesso anno, seguita dal lungo eruttare
del Vesuvio fino al 1788. Senza ricordarne altre eruzioni
intermedie, quantunque terribile fosse quella
del 1793 che durò dal febbrajo fino alla metà di
giugno dell’anno susseguente, in cui secondo i calcoli
di Breislak sarebbersi eruttati 46,098,766 piedi
<span class="pagenum" id="Page_29">[29]</span>
cubi di lava; quella non dimenticherò accaduta nel
dicembre 1861, che tanto danno recò a Torre del
Greco, perchè essa porse occasione a bell’esempio
di patria carità, pel concorso di tutta Italia a temperarne
la sciagura a quegli sgraziati terrieri. Il generoso
fatto viene ai posteri rammentato da un’iscrizione
dettata da V. Fornari, e scolpita in Torre del
Greco stessa, la quale godo di riportare:
</p>

<p class="inscr">
SARÀ PERPETUA LA GRATITUDINE<br>
DI QUESTI ABITANTI<br>
VERSO I FRATELLI DI TUTTA L’ITALIA<br>
NE’ QUALI FU TANTO VIVA LA CARITÀ<br>
DELLA COMUNE PATRIA<br>
RECENTEMENTE UNITA<br>
MDCCCLXI<br>
UN CROLLO DEL SOPRASTANTE VESUVIO<br>
RUINÒ QUANTO ERA MURATO<br>
ACCORSERO DA OGNI PARTE<br>
CON AJUTI SÌ GENEROSI<br>
CHE NE FURONO ALLEVIATE LE MISERIE PRESENTI<br>
E NE AVANZÒ DA FONDARE<br>
UN ASILO D’INFANZIA<br>
E IL RICOVERO PER DUE ORFANI.
</p>

<p>
Quasi continue arsioni vesuviane si vennero succedendo
dal febbrajo 1865 fino al mese di maggio
del 1868.
</p>

<p>
L’ultima fase della lunga attività del Vulcano,
<span class="pagenum" id="Page_30">[30]</span>
colla quale ha devastata la più amena e fertile contrada
che ancor esisteva alle falde del monte, denominata
delle <i>Novelle</i>, venne percorsa nel novembre di
quello stesso anno 1868. Ad ammirarne i più formidabili
fenomeni trassero a migliaja da ogni dove le genti,
ed io, per la prossimità dell’epoca, sono eccitato a qui
riprodurre quelle notizie che il sullodato signor Palmieri
ha mandate per la stampa in una strenna apparsa
il passato anno in Napoli, dal titolo appunto
<i>Il Vesuvio</i>, edita a pro dei danneggiati dall’eruzione,
e nella quale ebbi l’onore di essere collaboratore.
</p>

<p>
«Nel dì 15 del passato mese di novembre, scrive
egli, il cono vesuviano mostrò dal lato di settentrione
una linea di fumarole dalla cima alla base, e tosto
alcune di queste si trasformarono in vere bocche di
eruzione. Era quello il segno di una fenditura avvenuta,
e quindi del cominciamento di una forte
conflagrazione con la quale doveva fluire la lunga
serie delle piccole eruzioni centrali che durava sino
dal 1865.
</p>

<p>
«E veramente le lave apparvero ben presto copiose
per tre fenditure alla base del cono, sulle quali si
formarono tre serie di coni effimeri, i quali indicavano
che la fenditura di eruzione partendo unica
dalla cima del cono si tripartiva alla base. Questi
coni mostravano una grande attività, imperciocchè
con molto fumo cinereo gettavano in alto materie
incandescenti, ed in mille guise strepitavano. Tre
<span class="pagenum" id="Page_31">[31]</span>
fiumi di fuoco con le loro sponde di scorie si vedevano
scorrere nell’<i>Atrio del cavallo</i>, i quali precipitandosi
per varie cascate nel fosso della Vetrana lo
ricoprivano fino alle sponde ove ardevano alberi di
querce e di castagni. Percorsa questa valle, che passa
sotto le mura dell’Osservatorio, queste lave cadevano
con nuove cascate di fuoco nel sottoposto burrone
con grave spavento degli abitanti di Massa e di San
Sebastiano, i quali ricordavano che le lave del 1855,
venendo per la stessa via, aveano sepolta una parte
delle loro case e delle loro vigne. Ma l’ignito torrente
invece di spingersi innanzi pel <i>Fosso di Faraone</i>,
si volge a sinistra sotto la coda di Apicella,
dove nel 1855 erasi versato un rivolo di lava, ed
invade furioso le campagne sottoposte accennando a
San Giorgio. Nell’amena e fertile contrada detta delle
<i>Novelle</i> per vini e per frutta molto rinomata, eravi
una quantità di case coloniche ed abitazioni campestri
con una piccola chiesa dedicata a San Michele;
la maggior parte di questi edifizj furono coperti dal
fuoco, e noi vedemmo le solite scene dolorose della
gente che fuggiva trasportando chi il letto, chi la
marra e la scure e chi cercava di mettere in salvo
le botti col vino non ancora venduto. Fortuna volle
che dopo sette giorni le lave dall’alto prontamente
scemarono, e quindi il fronte minaccioso si fermò
prima di giungere a San Giorgio cui erasi approssimato.
La sera del dì 26 si videro gli ultimi residui
<span class="pagenum" id="Page_32">[32]</span>
di quel fuoco presso l’Osservatorio, ed il dì 27 un
maestoso pino si appalesò sulla cima del Vesuvio<a class="tag" id="tag22" href="#note22">[22]</a>.
Mentre le lave sgorgavano dalla base del cono, la
cima di questo non solo non si quetò, ma mostrò
anch’essa un’attività più considerevole senza dare
per altro alcun rivolo di lava. Questa usciva solo
dai coni surti nell’Atrio del cavallo.
</p>

<p>
«Il segnale della diminuzione dell’incendio fu la
gran copia di cenere che dalla cima del monte fu
menata in aria insieme col fumo nei giorni 20 e 21,
e la sera alcune folgori si vedevano solcare quel
pino, che maestoso e tetro si elevava dalla bocca
centrale del Vesuvio. Ebbi occasione di ripetere i
miei studj e di rifermare le mie scoperte sulla elettricità
del fumo e della cenere. Finito l’incendio sono
entrato nei coni di eruzione, ho raccolte le svariate
sublimazioni, dalle quali sono rimasti vagamente
tappezzati, ed ho raccolto eziandio molti prodotti
dalle fumarole. Ora sto facendo le analisi chimiche,
i cui risultamenti saranno comunicati all’Academia
insieme ad altre indagini scientifiche da me istituite.
</p>

<p>
<span class="pagenum" id="Page_33">[33]</span>
</p>

<p>
«Dico solo che in dieci giorni uscirono dalle bocche
di eruzione oltre a sei milioni di metri cubici di lava,
la quale presso i coni nel tempo di massima attività
aveva una velocità di 180 metri a minuto primo. Il
danno arrecato ascende a circa mezzo milione di lire.»
</p>

<p>
Ecco adunque come il Vesuvio, ministro di rovina
e di morte, possa esserlo altresì, come più sopra avvertivo,
di ricchezza e fortuna alle circostanti popolazioni:
perocchè cui tocchi tanto materiale, convertibile
in uso di fabbriche e di selciature, equivalga ad
una fortuna, molto più se di quella più pregevole
qualità che a determinati servigi si richiede.
</p>

<p>
«Il Vesuvio, scrisse l’ab. Luigi Galanti, è un monte
d’oro pe’ suoi ricchi prodotti: distrugge e crea, toglie
e ridona. La cenere che distrusse i frutti nel 1794,
gli animò nell’anno seguente; e nel 1796 le uve
rimasero in parte per l’immensa quantità invendemmiate.
Lo stesso accadde coll’eruzione del 1822, e
molti corsi di lave affatto sterili, diventarono coltivabili
coll’essere stati da quella eruzione coperti di
sabbia. Le frutta e le uve massime crescono di bontà
a misura che si sale sulla vastissima pendice.»
</p>

<p>
Nelle rocce inoltre componenti il cratere della Solfatara
si aduna considerevole quantità di allume, da
cui la chimica moderna estrae un metallo più pregiato
dell’argento, di color bianco turchiniccio, che
si destina a lavoro di spilli, vezzi, smanigli ed altrettali
minuterie del mondo elegante.
</p>

<p>
<span class="pagenum" id="Page_34">[34]</span>
</p>

<p>
Incontrasi del pari in queste medesime roccie e
nelle materie eruttate dal Vesuvio quell’altro minerale
che appellasi idocraso, che i mineraloghi collocano
tra i silicati, e da’ gioiellieri è nominato <i>gemma
o crisolito del Vesuvio</i>.
</p>

<p>
È cosa maravigliosa — notano finalmente gli academici
Monticelli e Corelli — che circa un terzo delle
specie cristalline conosciute e le roccie di ogni formazione
trovinsi riunite nel breve spazio occupato
da questo vulcano<a class="tag" id="tag23" href="#note23">[23]</a>.
</p>

<p>
Fu poi notato come nelle eruzioni posteriori a
quella del 1834 — e sono state anzichenò frequenti — la
molta lava uscita contenesse gran copia di leucite
più che fosse accaduto nelle precedenti e in
conseguenza riuscisse molto più somigliante alle antiche
lave del monte Somma in cui questo minerale
è abbondantissimo. Il prof. Pilla attestò che, incorporati
nella lava del 1845, si trovarono cristalli di
leucite grossi come noci; lo che stabilirebbe essere
stati formati entro lo spiraglio precedentemente alla
eruzione.
</p>

<p>
Ma queste cose attinenti la mineralogia vesuviana
io discorro rapidamente: chi ne voglia sapere di più,
ricorra alle speciali monografie e farà bene.
</p>

<p>
E qui pongo per altro sull’avviso contro tutta
quella minuteria di medaglioni, orecchini, spilloni,
<span class="pagenum" id="Page_35">[35]</span>
monili e braccialetti che si spacciano, singolarmente
in Napoli, ai forestieri che vogliono a buon mercato,
via portarsi alcuna memoria del paese, come materia
di lava del Vesuvio e non è che di pietre litografiche
già usate e smesse.
</p>

<p>
Ora, a compiere questo cenno descrittivo dell’ignivoma
Montagna, restami a dire come essa sia pressochè
indeclinabile scopo, in ogni tempo, a pellegrinaggi
di dotti ed indotti.
</p>

<p>
Ma la più parte delle frequentissime ascensioni
che ogni dì si fanno sul vertice di questo monte, da’
curiosi indigeni e da quanti visitano la Sirena Partenopea,
compionsi eziandio per godervi dei mirabili
panorama che si presentano d’ogni parte alla vista quasi
altrettante faccette di una risplendentissima gemma
dodecaedra. Ivi, a settentrione, si vede distendersi l’ubertosissima
Campania e sfilare le vette dei monti dell’Abruzzo;
a manca quelle degli Appennini; dall’opposto
lato il ridente golfo napolitano e il mar Tirreno colle
sue vaghe isolette che fan corona alla superba città,
e al sud finalmente il golfo di Salerno e la costiera
che assume il nome da Amalfi, già famosa nei fasti
delle città marinare, massime per la parte presa alle
crociate dell’XI e XII secolo, chiara nella giureprudenza
per le <i>Tavole</i> che da lei si denominarono e per
le <i>Pandette</i>, rapite dai Pisani nel sacco del 1133, e
per essere stata la patria all’inventore della bussola,
Flavio Gioja, e al pescatore Masaniello.
</p>

<p>
<span class="pagenum" id="Page_36">[36]</span>
</p>

<p>
Talvolta l’eccentricità di John Bull non s’accontenta
di queste, che son pure gradevoli commozioni,
e trascorre ad ardimenti ed alla temerità, inerpicandosi
perfino tra’ crepacci della sommità e spingendo lo
sguardo per entro lo stesso fumante cratere, quasi a
sorprendere il segreto del misterioso fenomeno. Prima
dell’eruzione avvenuta nel 1822, potevasi, è vero,
per qualche tratto discendere dentro la bocca: anzi,
stando a quanto ne scrisse Bracini, prima della
grande eruzione del 1651, che ho ricordato più sopra,
dentro il cratere del Vesuvio eravi uno stretto passaggio,
attraverso il quale un sentiero serpeggiante
dava modo di scendere per un miglio in mezzo alle
roccie ed alle pietre, finchè giungevasi ad un’altra
pianura più spaziosa coperta di ceneri. In essa vi
erano tre pozzanghere poste a foggia di triangolo,
una verso oriente, di acqua calda, corrosiva ed amara
oltre misura; l’altra verso ponente di acqua più salata
di quella del mare; la terza d’acqua calda, senza
alcun particolare sapore. Entro lo stesso cratere allignava
poi tanta vegetazione che fosse divenuto il
dominio dei cinghiali e sulla pianura del fondo
pascolasse il bestiame. Or si comprende così come
v’abbian di coloro che, riferendo il fatto di Spartaco
che io ho più sopra mentovato, di essersi su questo
monte battuto colle legioni romane, giungessero ad
asseverare ch’egli ed i suoi si accampassero fin dentro
il cratere.
</p>

<p>
<span class="pagenum" id="Page_37">[37]</span>
</p>

<p>
Ma le successive combustioni alterarono tutto ciò,
e quella poi che ebbe principio il 22 ottobre 1822
venne segnalata il dì innanzi col cadere della punta
del cono dentro il cratere, sì che lo scendervi oggi
sarebbe difficile non solo, ma assai pericoloso,
massime se vi si voglia calare senza l’assistenza di
qualche esperto montanaro e senza essere sorretto da
corregge; e le guide rammentano sempre all’audace
visitatore come un Inglese appunto rovinasse per entro
quello spaventoso baratro, col quale aveva voluto far
troppo a sicurtà. Il Venosino Poeta aveva già deplorata,
e con ragione, codesta cieca e irrefrenabile smania
della umana razza d’avventarsi contro il conteso
e l’impossibile, in que’ suoi versi:
</p>

<div class="poem"><div class="stanza">
<p class="i02">  <i>Audax omnia perpeti</i></p>
<p class="i01"><i>Gens humana ruit per vetitum nefas</i><a class="tag" id="tag24" href="#note24">[24]</a>.</p>
</div></div>

<p>
In quanto a me che mattina e sera non ero ristato
giammai di volgere lo sguardo al Vesuvio, onde vedere
se fosse per risolversi a darmi una propria
rappresentazione, massime che il chiarissimo signor
<span class="pagenum" id="Page_38">[38]</span>
Palmieri, proprio in que’ giorni, avvertisse che il sismografo
dell’Osservatorio avesse segnalato agitazione,
fui frustrato nella mia aspettazione. L’agitazione
dello strumento del signor Palmieri era precorritrice
unicamente di quelle sotterranee commozioni
che si tradussero in iscosse di tremuoto in qualche
città italiana, e nella catastrofe toccata all’isola di
Santa Maura, l’antica Leocadia, la cui capitale
Amaxichi annunziarono i giornali dello scorso dicembre
interamente rovinata<a class="tag" id="tag25" href="#note25">[25]</a>. Imperocchè siavi
opinione che tutte le bocche vulcaniche dell’Italia,
ed io penso anche di altri vulcani dalla penisola non
discosti e massime dell’Jonio e di Grecia, abbiano
origine dalla stessa sorgente; che la bocca del Vesuvio
somministri nei tempi ordinarii sfogo sufficiente
e faccia, per dir così, da valvola di sicurezza
alle forze generate nel grande serbatojo interno, e
che quando questa apertura si chiude quelle forze
aprano altri canali di comunicazione coll’interno della
terra<a class="tag" id="tag26" href="#note26">[26]</a>. L’esperienza ha suggellato siffatta supposizione,
e — indipendentemente dalla sovraccennata
coincidenza fra l’agitazione del sismografo dell’Osservatorio
del Vesuvio e la catastrofe di Amaxichi, — massime
dopo l’eruzione del 1036, per cinque secoli
<span class="pagenum" id="Page_39">[39]</span>
susseguenti l’azione vulcanica fu violentissima pel
paese circonvicino, constatate essendosi parecchie
eruzioni dell’Etna, versamenti copiosissimi di lava
fatti dalla Solfatara e dall’isola vulcanica di Ischia,
oltre sconvolgimenti di tremuoti nelle parti settentrionale
e meridionale d’Italia.
</p>

<p>
Al mio naturale desiderio sovvenne il veneziano
signor Luzzato, che nel giardino publico, o <i>Villa</i>,
come si denomina, il quale corre in riva al mare lunghesso
la via che è detta <i>Riviera di Chiaja</i>, rizzò
una costruzione di un sol piano terreno con architettura
pompejana, nella quale dispose un suo stabilimento,
in cui raccolse alcune vedute tolte dal vero
della città di Pompei, anzi fotografate dai luoghi
stessi, con restauri e restituzioni di tinte e con gruppi
di figure abbigliate giusta l’antico costume, che sono
invero del più curioso effetto. Lo stabilimento intitolò
<i>Pompejorama</i>, e fra le altre vedute una ve ne ha
che chiamerei miracolosa, la quale rappresenta il Vesuvio
a notte nel momento della sua furiosa eruzione,
con effetto di luna. Que’ bagliori del fuoco del monte
che divampa, riflessi nelle onde del mare che pare
si avanzino verso di voi, tanto sono vere, fanno il
più stupendo contrasto coi raggi pallidi dell’astro
notturno, i quali pur si rifrangono nelle acque del
golfo. Io ammirai quel bellissimo quadro: tutti che
spettatori già furono dei veri furori vesuviani, non
esitarono ad attestarmi che mai non fu visto quanto
in esso colta e ritratta la verità.
</p>

<p>
<span class="pagenum" id="Page_40">[40]</span>
</p>

<p>
Laonde mi è concesso di dire che ho alla mia volta
io pure assistito, in questi simulati, ai formidabili
spettacoli a cui sì spesso è teatro il Vesuvio, senza
per altro risentire i terrori che egli mai sempre incute
a coloro che i veri si recano a contemplare.
</p>

<div class="chapter">
<p>
<span class="pagenum" id="Page_41">[41]</span>
</p>

<h2 class="ext" id="cap2">CAPITOLO II.
<span class="smaller">Storia.</span></h2>

<p class="center">
PRIMO PERIODO
</p>
</div>

<div class="blockquote">
<p>
Divisione della storia — Origini di Pompei — Ercole e i buoi
di Gerione — Oschi e Pelasgi — I Sanniti — Occupano la
Campania — Dedizione di questa a Roma — I Feriali Romani
indicon guerra a’ Sanniti — Vittoria dell’armi romane — Lega
de’ Campani co’ Latini contro i Romani — L. Aunio Setino
e T. Manlio Torquato — Disciplina militare — Battaglia
al Vesuvio — Le Forche Caudine — Rivincita de’ Romani — Cospirazioni
campane contro Roma — I Pompejani battono i
soldati della flotta romana — Ultima guerra de’ Sanniti contro
i Romani.
</p>
</div>

<p>
Le ragioni stesse per le quali ebbi ad avvertire
il lettore che alla migliore intelligenza delle Rovine
di Pompei mi occorresse d’aprire una parentesi, per
dire alquanto di questo <i>monstrum horrendum, informe, ingens</i>
che le aveva cagionate, non solo militano per questa
nuova che intraprendo col presente capitolo, ma
sono ben anche maggiori. D’altra parte, messomi all’opera
con intenti più modesti, l’amore all’argomento
<span class="pagenum" id="Page_42">[42]</span>
me ne suggerisce ora di maggiori, e la materia
sento crescermi sotto mano; il lettore non ha a concedermi
che una maggiore benevolenza.
</p>

<p>
La storia civile di Pompei non è guari complicata di
fatti, non di molto diversa da quella delle altre minori
città italiane e massime meridionali, che o furono confederate
a Roma o ne divennero colonie. La storia
generale di queste città si lega in una parte a quella
delle altre undici città principali della Campania, e
nell’altra per lo più alla storia del mondo romano;
la speciale non ricorda che determinati avvenimenti,
i quali hanno per lo più attinenza alla vita municipale
di essa. Io, nel raccoglierla dalle diverse fonti, l’ho
divisa in due distinti periodi, concedendo poi un
singolare capitolo a ciò che chiamerei storia morale
ed un altro al miserando cataclisma che ne chiuse
l’interessante volume.
</p>

<p>
<i>Pompeii</i>, o <i>Pompeja</i>, come trovasi promiscuamente
detto dai latini scrittori, all’epoca della sua distruzione
per opera del Vesuvio, cioè, come già sa il lettore,
nell’anno di Roma 932 e 79 di Cristo, era,
malgrado che Seneca punto non si peritasse a dichiararla
<i>celebrem Campaniæ urbem</i>, città di terzo ordine.
Una città tuttavia, che per la felice postura su d’una
eminenza vulcanica e in riva al mare, — poichè
tutto ne scorga a ritenere che le acque del Tirreno
giugnessero a quel tempo fin presso le mura di essa,
nè vi si ritraessero che in conseguenza del cataclisma
<span class="pagenum" id="Page_43">[43]</span>
che le apportò la morte, — e per la dolcezza del
clima e la lussureggiante natura, costituiva altra fra le
località di questa magnifica parte d’Italia, che a ragione
fu detta — credo da Milton, il cantore immortale del
<i>Paradiso Perduto</i> — <i>un pezzo di paradiso caduto in terra</i>;
epperò eletta da’ facoltosi Romani a sito di villeggiatura.
Così ricordai già la casa che vi aveva Marco
Tullio Cicerone, per antonomasia detto l’Oratore Romano,
e quella che vi teneva lo storico Cajo Crispo
Sallustio, entrambe scoperte, e la visita delle Rovine
altre pure ne additerà celebri per i loro famosi proprietari;
onde Stazio potesse lasciarci memoria degli
ozj pompejani in quel verso:
</p>

<div class="poem"><div class="stanza">
<p class="i01"><i>Nec Pompeiani placeant magis otia Sarni</i><a class="tag" id="tag27" href="#note27">[27]</a>.</p>
</div></div>

<p>
Imperocchè Pompei fosse bagnata dalle acque del
fiume Sarno — ora ridotto alle povere proporzioni di
un ruscello — per cagione anzi del quale, come avverrà
di dire più avanti, si avessero i primi sentori
che ebbero a condurre alla scoperta della sepolta
città. Il Sarno scendendo, dal lato ove si vede ancora
sorgere l’anfiteatro, al mare, che qui faceva una curva la
quale si estendeva insino a Stabia, formava alla sua imboccatura
un bacino, che costituiva il porto della città,
comune anche a Nola, ad Acerra ed a Nocera, così
<span class="pagenum" id="Page_44">[44]</span>
frequentato ed operoso da rendere Pompei l’emporio
delle più floride città campane. Nè forse fu estraneo
a siffatta circostanza il nome stesso di essa, se nel
greco idioma Πομπηίον suoni eziandio siccome a dire
emporio. Strabone non obliò di ricordare questo porto,
e i libri, come vedremo, ne registrarono eziandio
qualche glorioso avvenimento.
</p>

<p>
La storia adunque di questa città e, più che essa,
la scoperta e la illustrazione de’ suoi edificj e de’ suoi
monumenti, importantissima riesce a rivelarci la vera
storia intima di quei tempi, che le storie generali non
ci hanno lasciata che imperfetta, sì che sia d’uopo
racimolarla fra gli storici avvenimenti di altri popoli
e da’ concetti dei poeti, o da qualche altra scrittura,
mescolata spesso a cose men vere od incerte, per modo
che, dopo tutto, sia mestieri di molto discernimento
e di induzioni e di congetture logiche non poche per
istabilire colle migliori probabilità i fatti.
</p>

<p>
Ma se malagevole è il còmpito di chi voglia esattamente
ragionare della vita intima di allora, che si
dirà di chi presuma indagare le origini delle città
nostre e i confini territoriali, se intorno ad esse non
vennero che tardi gli scrittori che se ne occuparono,
e questi pure, dovendo appoggiarsi su tradizioni e favole,
si ebbero a buttare spesso alla fantasia, siccome puossi
giudicare dalla lettura di Dionigi d’Alicarnasso, di
Catone, di Varrone e d’Eliano? Orazio medesimo, comunque
venuto in tempi più colti, non sapeva determinare
<span class="pagenum" id="Page_45">[45]</span>
se all’Apulia o alla Lucania appartenesse la
sua Venosa, siccome appare da una Satira, nel seguente
passo:
</p>

<div class="poem"><div class="stanza">
<p class="i03">    <i>Lucanus an Appulus, anceps,</i></p>
<p class="i01"><i>Nam Venusinus arat finem sub utrumque colonus</i></p>
<p class="i01"><i>Missus ad hoc, pulsis (vetus est ut fama) Sabellis</i><a class="tag" id="tag28" href="#note28">[28]</a>.</p>
</div></div>

<p>
Gli è ad un tale riguardo che pur di Pompei non si
possa precisare quali fossero i fondatori e i primi abitatori.
La favola, accarezzando anche qui il popolare
orgoglio, le assegna illustre origine, e Giulio Solino, che
ne tenne memoria, narra che Pompei avesse avuto Ercole
per fondatore, allorchè passò egli in Italia co’ buoi
di Gerione. Già nel capitolo antecedente toccai di sua
venuta in queste parti e di eroiche imprese compiutevi
e della città di Ercolano che attestò di lui: Pompei
egualmente avrebbe il suo nome conseguito dalla
pompa colla quale dall’Eroe sarebbero ivi portate
le tre teste del suo nemico, il succitato Gerione,
la cui uccisione fu delle dodici che gli vengono attribuite,
<span class="pagenum" id="Page_46">[46]</span>
la decima di lui fatica<a class="tag" id="tag29" href="#note29">[29]</a>. Lasciando nondimeno
in disparte la mitologia e gli arcani suoi ascondimenti,
stando all’autorità di Strabone, i primi a mettersi
attorno al golfo che curvasi da Sorrento a Miseno,
sarebbero stati gli Oschi od Opici, gli Ausoni, gli
Etruschi, i Tirreni e i Pelasgi, che sono anche i popoli
più antichi di cui si abbia memoria in Italia;
se pure tutti questi popoli non sono della sola razza
pelasgica.
</p>

<p>
I Pelasgi contuttociò non attecchirono mai la loro
padronanza nel nostro paese; odiati sempre come stranieri
e conquistatori, dovettero mantenervisi armati. A
quest’opposizione surta negli animi degli aborigeni,
s’aggiunsero naturali calamità, e Dionigi d’Alicarnasso
ricorda la sterilità e siccità dei campi e più ancora
l’imperversar de’ vulcani e delle malattie; onde
<span class="pagenum" id="Page_47">[47]</span>
interrogato l’oracolo di Dodona, ne avessero a responso:
«Causa di tutti codesti mali essere lo sdegno
degli Dei, perchè frodati i Dioscuri, o Cabiri<a class="tag" id="tag30" href="#note30">[30]</a>, della
promessa decima di tutto quanto nascerebbe, non
avendola i Pelasgi attenuta in quanto riguardasse i
figliuoli.» Indegnò la spietata risposta, e tumultuarono
contro i capi e a tale venne la stanchezza de’ più
che questi in massa migrarono, e i pochi rimasti,
spodestati degli averi, vennero agevolmente ridotti in
servitù.
</p>

<p>
Dall’Appennino centrale, dietro al corso del Volturno
e dell’Ofanto, scesero i Sanniti, gente mista di
Sabini ed Ausonj, <i>gentem opibus armisque validam</i>,
come li giudica Tito Livio<a class="tag" id="tag31" href="#note31">[31]</a>, conquistando. Erano
essi in quel tempo, cioè circa l’anno 420 avanti la
venuta di Cristo, arrivati omai all’apogeo della
loro potenza, e superando Roma stessa nel numero
della popolazione e nella estensione del territorio, ne
<span class="pagenum" id="Page_48">[48]</span>
erano divenuti i più formidabili avversarj. S’allargavano
essi dal mar Inferiore al Superiore, dal Liri alle
montagne lucane e ai piani dell’Apulia, e dominavano
ne’ paesi che oggidì designiamo coi nomi di
Principato Ulteriore e di Abruzzo Citeriore. Sobrii ed
indomiti, difesi da valloni e torrenti, potevano a
buon diritto codesti montanari riuscire terribili a quei
della pianura.
</p>

<p>
Superando gli ostacoli tutti, irruppero nella Volturnia,
che essendo piana cominciarono a chiamar
Campania (da καμπος, pianura), occuparono Vulturnio
che denominarono Capua e successivamente la Campania
tutta, alla quale era capitale, e che si distendeva
sul mare dal Liri al Silaro, ubertosissima e popolata
di dodici belle e ricche città, tra le quali
primeggiavano Pompei ed Ercolano.
</p>

<p>
Come dell’etrusca dominazione si rinvennero tracce
negli scavi di quest’ultima città in una medaglia e
nella mensa <i>Giunonale</i>; così se ne ebbero e in maggior
copia e in essa città e in Pompei della sannitica
nelle diverse iscrizioni dettate in questa lingua,
e il <i>Giornale degli Scavi</i>, già da me ricordato, reca
dotte dichiarazioni di taluna, a migliore schiarimento
di importanti questioni.
</p>

<p>
Allora i Sanniti divenuti Campani, sotto il nome
di Mamertini, forse a dire soldati di Marte, si posero
al soldo di chi bisognava di combattenti, ed estesero
fino a Pesto la propria lingua, la quale, se vuolsi attribuir
<span class="pagenum" id="Page_49">[49]</span>
fede al succitato Strabone, fu pur la stessa parlata
da Umbri, Osci, Dauni, Peucezj, Messapi, abitanti
della Japigia, cioè nel sud-est della penisola. Contuttociò
essi, come già prima i Pelasgi, non giunsero
a naturarvi la loro dominazione: perocchè i costumi
campani e il carattere differenziassero di troppo, nè
le lotte fra essi dovessero tardare a scoppiare.
</p>

<p>
I libri settimo, ottavo e nono delle istorie di Tito
Livio ci apprendono le ulteriori vicissitudini della
Campania, le cui sorti è a credersi fossero pure comuni
a Pompei, come identiche e comuni ne fossero
le politiche condizioni.
</p>

<p>
È per questo che a sopperire al difetto di peculiari
notizie di questa città che impresi col lettore a studiare,
mi sia d’uopo colmare le lacune, riassumendo
da quelle dotte ed accurate pagine le più saglienti
che vi hanno maggiore attinenza.
</p>

<p>
Sappiam per esse come i Sanniti assaltassero ingiustamente
i Sidicini e come questi, inferiori di forze,
ricorressero ai Campani. Se non che, narra lo storico
padovano, come, avendo i Campani apportato piuttosto
un nome che una giunta di forza a soccorso degli
alleati, snervati dal lusso e da una tal quale rilassatezza,
propria del resto delle condizioni del clima,
fossero battuti nel paese dei Sidicini da gente indurata
nel mestiere dell’armi, e che però rivolgessero
sopra di sè tutta la mole della guerra. Perciocchè i
Sanniti, messi da parte i Sidicini ed assaliti i Campani,
<span class="pagenum" id="Page_50">[50]</span>
ch’erano antemurale de’ confinanti, fra Capua e Tifata,
diedero loro una terribile rotta, nella quale venne
tagliato a pezzi il nerbo della loro gioventù.
</p>

<p>
A salvarsi allora da più fiere vendette, s’affrettarono
i Campani a ricorrere a Roma, e poichè invano
ne ebbero sollecitata l’alleanza, essendo già con vincoli
d’amicizia legata essa ai Sanniti, non trovarono
spediente migliore di quello di una piena dedizione
e fu accolta.
</p>

<p>
Furono da Roma spacciati allora ai Sanniti i Feciali<a class="tag" id="tag32" href="#note32">[32]</a>
per richiederli delle cose tolte ai Campani, e poichè
venne opposto il rifiuto, si intimò loro solennemente
la guerra, due eserciti mettendo in campo, l’uno
<span class="pagenum" id="Page_51">[51]</span>
nella Campania, capitanato da Valerio, e l’altro nel
Sannio, da Aulo Cornelio comandato. Furon dubbie
dapprima le sorti della guerra; perocchè mai non si
fosse combattuto per entrambe le parti con maggior
valore ed accanimento; ma da ultimo la vittoria si
dichiarò per l’armi romane con somma lode dei due
suddetti consoli e di Publio Decio tribuno.
</p>

<p>
Implorarono allora pace i Sanniti da’ Romani e
l’ebbero colla invocata facoltà di muover l’armi
contro a’ Sidicini, che neppure dal popolo romano
eransi mai tenuti per amici. I Sidicini, vedutisi seriamente
minacciati, seguitando l’esempio de’ Campani,
avrebbero voluto alla lor volta concedersi a’
Romani; ma stavolta essi ne vennero dispettati, perchè
solo sospinti dalla necessità a tanto stremo. Così
stando le cose, non trovarono altro spediente che volgersi
ad altra parte ed offerirsi a’ Latini, che li accettarono
prontamente, e i Campani che meglio della fede
a’ loro nuovi Signori, anteponevano la vendetta dell’insulto
patito da’ Sanniti, entrarono pure nella lega. Reclamarono
di ciò i Sanniti a Roma, come di violata fede,
ma n’ebbero ambigua risposta, perocchè in tal modo si
cercasse di non confessare apertamente la poca autorità
sui Latini; onde e questi e quelli della Campania,
immemori del ricevuto beneficio, così montarono
in orgoglio — già superbi per natura, sì che
l’alterigia campana fosse passata in proverbio, — e
tanta accolsero ferocia, da macchinare ai danni de’
<span class="pagenum" id="Page_52">[52]</span>
Romani stessi, sotto colore di apparecchiarsi alla
guerra contro i Sanniti.
</p>

<p>
Benchè tutto ciò si celasse con industria e  si volesse,
prima che i Romani si movessero, battere i
Sanniti, pur della trama se n’ebbe sentore in Roma
che tosto avvisò a prepararsi alla lotta. Dissimulando
tuttavia la cognizione di tanta ribellione, chiamarono
i Quiriti a sè dieci de’ maggiorenti latini, per impor
loro ciò che fosse per piacer meglio al Senato. Fra i trascelti
vi fu un Lucio Annio Setine pretore, cui furono
largheggiate da’ Latini le più ampie facoltà. Costui,
mal ponderando con chi si avesse a fare, ebbe tanta
albagia che, tenuta altiera ed insolente concione
avanti i Padri Coscritti, osò farsi a proporre condizioni
di pace eguali pei due popoli, pei Romani
cioè, e pei Latini; poichè, affermava egli, fosse piaciuto
agli dei immortali che eguali pur anche ne
fossero le forze. Tito Manlio Torquato, console, d’impeto
non minore, udita cotale spavalderia, rispose
adeguatamente, e poichè Annio nell’uscir dal Senato,
inciampando fosse caduto e giacesse tramortito, Manlio
veggendolo, narra Tito Livio, che sclamasse: Ben gli
sta, e voltosi poscia agli astanti, proseguisse: Io vi
darò, o Quiriti, le legioni dei Latini a terra, come a
terra vedete questo legato. — La voce del romano Console
talmente accese gli animi di tutti, che nel partirsi
i legati, più gli scampò dall’ira della plebe la
cura de’ magistrati, che per ordine del Console gli
accompagnavano, che non il diritto delle genti.
</p>

<p>
<span class="pagenum" id="Page_53">[53]</span>
</p>

<p>
Furono levati allora in Roma due eserciti per tale
guerra, i quali, attraversando Marsi e Peligni, s’ingrossarono
di quello dei Sanniti e presso Capua, dove
già i Latini e i loro confederati erano convenuti,
posero gli accampamenti. Fu raccomandata la più
severa disciplina militare, reclamata ora più dal trovarsi
a fronte gente di lingua, costumi ed ordini
di guerra non dissimili; e Tito Manlio così la volle
osservata che al figliuolo, che mosso dall’ardor giovanile
aveva disobbedito spingendosi ai posti nemici,
e quivi era stato provocato da Gemino Mezio che comandava
la cavalleria toscana, e s’era seco lui azzuffato
e trapassato avealo di sua lancia e morto,
comechè vincitore, diè condanna di morte, e questa
volle immediatamente dal littore eseguita.
</p>

<p>
Fu terribile il cozzo dei due eserciti avversi, ma
la battaglia, come già sa il lettore per quanto fu detto
nel capitolo precedente, combattuta alle falde del Vesuvio,
fu vinta dalle armi romane; comunque non
fossero durante la pugna stati punto giovati dai Sanniti,
solo entrati questi nella lizza quando le sorti non
erano state più dubbie. Preso il campo latino, assai
de’ Campani in esso vi vennero fatti prigionieri.
</p>

<p>
Latini e Campani s’arresero a discrezione: al
Lazio ed a Capua venne tolto in castigo parte del loro
territorio e l’autonomia, e divise le terre; solo esente
dalla pena andò la cavalleria dei Laurenti e dei Campani
perchè non ribellati; accordata a costoro inoltre
<span class="pagenum" id="Page_54">[54]</span>
la romana cittadinanza, ed altri beneficj e privilegi
concessi.
</p>

<p>
Questa grande battaglia seguiva negli anni 416 di
Roma e 336 avanti Cristo. Di queste genti vinte
Roma si valse pochi anni dopo per venire a nuove
guerre contro i Sanniti, i Lucani, i Vestini, gli Equi,
i Marsi, i Peligni, che pur le avevano dato un dì
giovamento a conquistar la pianura. Lunga e ostinata
è la guerra, alternate le sorti, finchè Papirio
Cursore sbaraglia i Sanniti. Volendo questi venire a
patti e ricusati, e astretti pertanto a pugna disperata,
ricorsero a sottili accorgimenti e tratte infatti le legioni
romane entro una valle detta del Caudio, vi trovan
interdetta l’uscita e il ritorno. Celebre è la vergogna
patita da’ Romani sotto il nome delle Forche Caudine<a class="tag" id="tag33" href="#note33">[33]</a>,
e per la quale Ponzio, capitano dei Sanniti,
spregiando l’avviso del proprio vecchio padre Erennio,
che avverso ai temperamenti mediani, le truppe romane
avrebbe voluto o rimandate senza infamia per
ottenere poi l’amicizia di Roma, o tutte trucidate ad
impedirne per tanto tempo i guerreschi conati, ottenute
violentemente invece larghe condizioni di pace,
volle passassero sotto il giogo, primi obbligandovi
<span class="pagenum" id="Page_55">[55]</span>
i consoli Postumio e Veturio, che vi si sobbarcarono
quasi ignudi; sottoponendo poi gli altri, come ciascuno
era più vicino di grado; indi per ultimo una
ad una le legioni fra gli scherni e gli insulti nemici.
</p>

<p>
Il Senato e il Popolo Romano, all’udir tanta abjezione,
non vollero ratificare l’ontosa pace, ed anzi
pieni di sdegno e furore trassero dal sofferto scorno
divisamenti di allegra vendetta, e ripigliarono incontanente
la guerra. In essa, risultati vittoriosi i Romani,
sotto il comando di Papirio Cursore, furono così ingenerosi
nella vittoria, che caduto Ponzio nelle loro
mani, sottopostolo alla sua volta al giogo in Luceria<a class="tag" id="tag34" href="#note34">[34]</a>,
e tradottolo a Roma, lui che per seguir clemenza li
aveva poco innanzi della vita risparmiati a Caudio,
trucidarono vilmente, tardi ed indarno pentito di non
aver ascoltato i consigli della saviezza paterna.
</p>

<p>
Non fu lunga tra’ Romani e Sanniti l’alleanza:
presto vennero nuovamente alle armi; e quando la
lotta sì spostò dal Sannio per muovere contro gli
Ausonj, che poi vennero interamente distrutti, varie
cospirazioni si ordirono contro Roma nelle città Campane,
fra le quali era, come sappiamo, Pompei. Fu
allora che a reprimerle ed a punirle si intrapresero
in Roma inquisizioni contro taluni dei principali cittadini
<span class="pagenum" id="Page_56">[56]</span>
di esse; ed anzi quando Luceria cadde in potere
de’ Sanniti e il presidio romano che vi era venne
fatto per tradimento prigione, presi in maggiore sospetto
i Campani, le inquisizioni si estesero più severe
a loro carico, venendo eletto Cajo Menio a dittatore
per eseguirle.
</p>

<p>
Siffatte cose e rigori non eran proprj tuttavia a
diradicare la ribellione campana: da essa poi i Sanniti
traevan partito a rinfocolar gli odj a nuove imprese
contro i Romani, ai quali agognarono ritorre Capua.
Ma Petelio e Sulpizio consoli li batterono completamente
a Malevento; onde poi dai Romani si chiamò
la città Benevento, e fama suonò che de’ Sanniti,
presi o morti, vi rimanessero in quella fazione all’incirca
trentamila.
</p>

<p>
Eran gli anni 441 di Roma e 331 avanti Cristo,
quando riportavasi dall’aquile romane sì luminosa
vittoria, la quale poi, consoli essendo Lucio Papirio
Cursore per la quinta volta e Cajo Giunto Bubulco
per la seconda e Cajo Petelio dittatore, venne susseguita
dalla presa di Nola.
</p>

<p>
Tre anni dopo, essendo a que’ consoli succeduti
Quinto Fabio e Cajo Marcio Rutilo, mentre il primo trovavasi
impegnato in guerra co’ Toscani ed il secondo
coi Sanniti, a’ quali toglieva per forza Alifa, Publio Cornelio
a capo della flotta romana nel mar tirreno,
pensando non rimanersene alla sua volta colle mani
in mano nell’ufficio che aveva di vigilare la spiaggia
<span class="pagenum" id="Page_57">[57]</span>
marittima, si spinse fin entro il golfo che si comprende
fra Sorrento e Miseno, e si accostando alle
sponde del lido campano, lasciò che le navi entrassero
nel porto di Pompei e vi sbarcassero affamati
di rapina i suoi classiarii, come si appellavano allora
i soldati della marina.
</p>

<p>
Descrivere la licenza è più presto fatto che immaginarla:
era già essa nelle ordinarie abitudini
militari e il soldato vi faceva più che nel resto speciale
assegnamento. Posero a saccomanno singolarmente
il territorio Nocerino, portando il guasto anche
per ogni casale che transitavano, speranzosi che
obbligando i contadini a fuggire dinanzi a loro, si
avessero assicurata meglio di poi la via del ritorno
alle navi.
</p>

<p>
Ma l’evento non rispose questa volta alle ribalde
speranze.
</p>

<p>
I marinai, fatti ebbri dall’amor del bottino, si inoltrarono
spensierati troppo oltre, onde gli uomini
del paese che, a poco a poco ripreso animo, rivenivano
ai disertati tetti, mentre prima non ne avevano
avuto pensiero — e sarebbe stato più agevole quando
que’ ladri erano sparpagliati per la campagna a rapinare
il far loro resistenza e toglierli di mezzo — allora
solo avvisarono di attenderli al ritorno. E
come infatti venivano i classiarii a frotte e carichi
di preda inverso le navi, giunti sotto Pompei, si
trovarono d’un tratto d’avere a fare co’ Pompejani
<span class="pagenum" id="Page_58">[58]</span>
medesimi fieramente irritati, i quali cogliendoli alla
sprovvista, così li malmenarono da salvarsene pochi
dalla strage, tutti rigurgitando quanto avevano involato,
e salvandosi a mala pena i superstiti sulle
navi<a class="tag" id="tag35" href="#note35">[35]</a>.
</p>

<p>
Ma se tale era l’animo dei Pompejani e dei consorti
loro della Campania verso i Romani dominatori,
non si può dire che migliori sentimenti nodrissero
verso i Sanniti; perocchè quando in quel torno di
tempo vennero costoro dall’armi romane e da quelle
dei confederati campani congiunti insieme nuovamente
e più aspramente battuti, lasciando nelle mani
de’ vincitori le ricchissime loro armi, i Romani se
ne servirono ad ornamento del foro; i Campani
fregiandone invece i gladiatori, a sollazzo ne’ loro banchetti,
presero da quel tempo ad appellare Sanniti i gladiatori
stessi; lo che se è testimonio di molto orgoglio,
lo è ben anche di grandissimo ed inestinguibil
odio verso di essi.
</p>

<p>
Gli è tuttavia a’ 293 anni avanti Cristo che i Sanniti
quasi affatto cessarono ogni lotta con Roma; perocchè
in questo tempo, dopo che videro anche l’armi
d’Etruria vinte e aggiunte quelle provincie come
serve al carro della romana grandezza, — quantunque
siffatta umile condizione venisse palliata col
<span class="pagenum" id="Page_59">[59]</span>
titolo di alleanza latina, — ebbe ad andare a vuoto
il supremo loro sforzo per la propria indipendenza.
Un esercito di trentamila e trecentoquaranta uomini
raccolsero essi in questo ultimo cimento, e sull’altare
dapprima giurato fra orribili imprecazioni: o
difendere l’ultimo resto dell’italica libertà o morire,
il giuramento tennero imperterriti, perchè ad Aquilonia
perirono tutti, e i poveri avanzi di tanto coraggio
e di tanta fede, riparati in una caverna dell’Appennino,
scoperti l’anno dopo, in numero di
duemila vennero col fuoco miseramente asfissiati e
spenti.
</p>

<p>
Io, come ha già visto il lettore, ho divisa la storia
di Pompei in due parti: nella prima compresi il
tempo in cui sta quell’êra che nella storia di Roma
si appella eroica, sebbene non sussistan ragioni di
designarla così per Pompei. Da’ fatti medesimi qui
memorati e i quali accusano i costanti propositi
de’ Quiriti di conquista e d’estinzione di libertà, è
manifesto che anche a riguardo di Roma assai e
assai sarebbesi a dire e contrastare all’epoca il glorioso
appellativo, malgrado potesse pur l’Allighieri
professarsi devoto alle gesta
</p>

<div class="poem"><div class="stanza">
<p class="i01">Onde Torquato e Quinzio che dal cirro</p>
<p class="i01">Negletto fu nomato, e i Deci e i Fabi</p>
<p class="i01">Ebber la fama che volentier mirro<a class="tag" id="tag36" href="#note36">[36]</a>;</p>
</div></div>
<p>
<span class="pagenum" id="Page_60">[60]</span>
io ne adottai ad ogni modo la durata e a divisione
di lavoro, e perchè gli avvenimenti che seguono
entrano in una fase più certa e più confortata dall’autorità
di monumenti e scrittori degni di fede migliore.
</p>

<p>
Qui termina pertanto la mia prima parte, o periodo;
come a questo punto finisce la suddetta età eroica
romana.
</p>

<div class="chapter">
<p>
<span class="pagenum" id="Page_61">[61]</span>
</p>

<h2 class="ext" id="cap3">CAPITOLO III.
<span class="smaller">Storia.</span></h2>

<p class="center">
PERIODO SECONDO
</p>
</div>

<div class="blockquote">
<p>
La legione Campana a Reggio — È vinta e giustiziata a Roma — Annibale
e la Campania — Potenza di Roma — Guerra
Sociale — Beneficj di essa — Lucio Silla assedia Stabia e la
smantella — Battaglia di Silla e Cluenzio sotto Pompei — Minazio
Magio — Cluenzio è sconfitto a Nola — Silla e Mario — Vendette
Sillane — Pompei eretto in municipio — Silla
manda una colonia a Pompei — Che e quante fossero le colonie
Romane — Pompei si noma Colonia Veneris Cornelia — Resistenza
di Pompei ai Coloni — Seconda guerra servile — Morte
di Spartaco — Congiura di Catilina — P. Silla patrono
di Pompei accusato a Roma — Difeso da Cicerone e assolto — Ninnio
Mulo — I patroni di Pompei — Le ville a’ tempi di
Roma — La villa di Cicerone a Pompei — Augusto vi aggiunge
il <i>Pagus Augustus Felix</i> — Druso muore in Pompei — Contesa
di Pompejani e Nocerini — Nerone e Agrippina — Tremuoto
nel 65 che distrugge parte di Pompei.
</p>
</div>

<p>
L’autonomia della Campania non era, dopo questo
tempo, che di nome. Se più le sue città non subivano
la Sannitica prepotenza, doma oramai dalla forza preponderante
dei Romani, all’autorità di questi dovevano
<span class="pagenum" id="Page_62">[62]</span>
sempre nondimeno deferire. Era un’alleanza onerosissima
certo, e molto più che sembrasse non
poter Roma sussistere che guerreggiando, sitibonda
e non saziata giammai di conquista e di saccheggio,
e fosse però necessità ne’ territorj confederati di
concorrere a rafforzarne gli eserciti.
</p>

<p>
Sbarazzatasi la via in quasi tutto il continente meridionale,
le vittrici aquile spiegavano il volo verso
la Magna Grecia, ove la republica di Taranto primeggiava
d’industria e di marina, e verso la Sicilia.
Noi non ne seguiremo il corso, che non fa al mio
còmpito, e più che di Pompei e delle città sorelle
m’avverrebbe di ritessere la romana istoria, facile
del resto, per tanto che ne fu scritto, a consultarsi;
noterò tuttavia che moltissimi delle città campane,
insofferenti della pressura quiritica, preferissero esulare
dalla patria contrada e bramosi di nuova stanza
e di quel dominio che avevano perduto, capitanati da
un Decio Giubellio, occupassero Messina, invadessero
Reggio, e si piantassero formidabili prima agli abitanti
di quelle terre, poscia a’ Romani che ambivano
recarle alla loro dominazione, e finalmente a’ Cartaginesi
che tentavano assalirne le coste, essi medesimi
fatti assalitori.
</p>

<p>
La legione campana, ingagliardita dai successi
contro questi ultimi e contro Pirro venuto dall’Epiro
per cupidigia di nuovo impero, che avevano costretto
a levar da Reggio l’assedio, spinto avevano
<span class="pagenum" id="Page_63">[63]</span>
così l’audacia da sorprendere Cortona e scannarvi il
presidio romano, diroccandovi la città. Ma quando i
Romani presero possesso di Taranto, che aveva
in Italia chiamato Pirro a’ loro danni, puniti che
n’ebbero severamente i cittadini, non s’ebbero
altro più a cuore, quanto far sì che castigata pur
fosse la perfidia della detta legione. Fu commessa
pertanto, nell’anno 482 di Roma (270 a. C.), la punizione
a Lucio Genucio, ch’era console con Cajo
Quinzio; ond’egli costrettala entro le mura di Reggio,
vi pose intorno l’assedio, e comunque ajutati dai
Mamertini, egli alla sua volta soccorso da Jerone, che
teneva il principato di Siracusa, ebbe alla fine a discrezione
la città. Fatti allora giustiziare disertori e
ladroni, che colà s’erano rifugiati, i legionarj trasse a
Roma, onde il Senato deliberasse di loro sorte. E il
Senato, contro l’avviso di Marco Fulvio Flacco, tribuno
della plebe, li dannò all’estremo supplizio: solo a
scemare l’odioso terrore di fatto così acerbo e la
mestizia della plebe dove fosse stato messo a morte
in uno stesso tempo tanto numero di gente, se ne
trassero di prigione cinquanta al giorno, che battuti
prima colle verghe caddero poscia sotto la scure.
</p>

<p>
«Seguendo parecchi autori, — scrive il Freinsemio
nel quinto libro de’ supplementi liviani, al quale
ho spiccato un tal fatto, — ho messo che tutta la
legione, cioè quattromila uomini, siano stati colpiti
colla scure in sulle piazze di Roma; stimo però più
<span class="pagenum" id="Page_64">[64]</span>
vero ciò che Polibio riferisce, non esser caduti vivi
nelle mani che trecento legionarj; il rimanente aver
preferito, combattendo disperatamente nella presa
della città, d’esser tagliati a pezzi, nessun di loro
ignorando, che dopo sì enormi delitti, non altro potessero,
arrendendosi, aspettarsi che maggiori crucci
ed una morte a più grave ignominia congiunta.»
</p>

<p>
Non ricordan le storie che i Campani per lo innanzi
avessero pugne per conto proprio, e pur tacesi
quindi di Pompei che anche nella sunnarrata vicenda
poco specialmente abbiam trovato nominata: silenzio
codesto ben avventuroso, poichè ogni città che allora
si meritasse dagli storici menzione, non l’ottenesse
che da’ disastri ne’ quali fosse ravvolta. Solo si sa
come dugento quindici anni prima di Cristo, Annibale,
il formidabile condottiero dell’armata cartaginese,
nella seconda Guerra Punica, che Livio chiama
<i>bellum maxime memorabile omnium</i>, e che fu difatto
sanguinosissima ed ostinata, si presentasse a’ confini
della Campania e di qui tenesse in grande sgomento
la superba Roma. Il feroce Cartaginese desolò quelle
città della Terra di Lavoro che si tennero in fede
de’ Romani, ma non consta che nel novero di esse
fosse Pompei; onde possa cavarsene argomento
ch’essa pure, non altrimenti che Capua, spalleggiasse
l’invasore straniero. Cessato da ultimo ogni rumore
di questa guerra colla vittoria di Roma, e ritornata
pure la Campania nella sua soggezione, le braccia
<span class="pagenum" id="Page_65">[65]</span>
de’ suoi abitanti vennero quindinnanzi disposte dai
Romani, nel cui dominio eran venuti, e dai quali
del resto vedeansi in ricambio accordato protezione
contro assalti nemici, provvedimenti di strade, canali
e ponti ed utili parentadi.
</p>

<p>
Roma tra breve, cioè nell’anno 624 di sua fondazione
e 130 avanti Cristo, possedeva così quasi tutta l’Italia,
oltre la Spagna e la Grecia, e de’ quattro questori
provinciali, fra cui venne dal Senato divisa,
quello residente a Cales comprendeva la giurisdizione
sulla Campania in un col Sannio, la Lucania ed i
Bruzi: tal che Scipione Emiliano, censore, quando
al chiudersi del lustro, sacrificando, doveva, secondo
il costume, supplicare agli Dei l’ampliamento dell’impero,
narra Valerio Massimo, che a quella formula
sostituisse di suo capo queste parole: Grande
e potente è abbastanza: supplico i Numi di conservarlo
eternamente.
</p>

<p>
Quanta ragione questo savio avesse in ciò chiedere
ai Numi, la chiarirono le cruentissime guerre
intestine che successero di poi e i danni che a Roma
n’ebbero a conseguitare. Celebre è quella che ebbe
il nome di Guerra Sociale, e nella quale i Romani
s’ebbero a fronte Picentini e Marsi, Marrucini e
Ferentani, Peligni e Campani, Irpini, Apuli e Lucani
e, più che tutti, gli irreconciliabili Sanniti, non fiaccati
da venti sconfitte e bramosi di vendicare il lungo
servaggio. Cajo Mario in questa lotta fraterna, altro
<span class="pagenum" id="Page_66">[66]</span>
de’ capitani che tanta gloria in Africa e più ancora
contro i Cimbri aveva conseguita, venne accusato di
lentezza, e non era per avventura che il cruccio di un
egregio di combattere contro Italiani, i quali avevano
a scopo di ottenere colla forza quello ch’egli voleva
concesso di grazia; onde alla fine si ritrasse spontaneo
dal comando. Durò la guerra tre anni, e si
sommarono a meglio di trecentomila i periti in essa.
Roma, come sempre, la vinse; ma restò di beneficio
almeno che venisse proclamata l’eguaglianza di tutti gli
Italiani, nè più vi fosse ostacolo da’ federati ad essere
cittadini, e venissero come tali ripartiti fra tutte le
trentacinque tribù di cui costituivasi la romana cittadinanza.
Questa legge, promossa da Mario e che
gli procacciava il generale favore, indarno venne dal
suo grande antagonista Lucio Cornelio Silla osteggiata.
</p>

<p>
Era stato questo Silla che in codesta Guerra Sociale
combatteva per Roma contro i Campani e i Sanniti,
risvegliatisi ancora agli odj antichi. Pompei fu pure
tra le città ribellate, le quali a’ primordj della generale
conflagrazione ebbero favorevoli le sorti dell’armi.
Ma la discordia de’ capi e l’inesperienza le
mutarono ben presto, e le resero ad essi contrarie.
Silla cinse Stabia di assedio — Stabia di poco tratto
discosta da Pompei ed oppido a que’ dì ragguardevole — la
prese e smantellò per guisa, che anche ai
tempi di Plinio il Vecchio, poco presso, cioè, alla sua
<span class="pagenum" id="Page_67">[67]</span>
totale rovina, più non offerisse che l’aspetto di un
villaggio.
</p>

<p>
Dall’alto delle sue mura riguardava Pompei la desolazione
della vicina città sorella e con qual cuore,
pensi il lettore; perocchè ella pure dovesse allora
aspettarsi non dissimile fato, conscia dell’indole
efferata e crudele del suo vincitore. Disperando scongiurare
il pericolo, s’apprestarono animosi alla difesa
i Pompejani.
</p>

<p>
E Lucio Silla non attese infatti di molto a volgere
ad essi il pensiero; perocchè toltosi a Stabia, venne
a porsi sotto la loro città, che strinse egualmente d’assedio,
e ne attendeva agli approcci, allorchè Cluenzio,
generale de’ Sanniti, inavvertitamente giunto, s’accampa
a quattrocento passi da’ romani alloggiamenti con
poderose forze. Silla fa impeto contro di lui; è terribile
il cozzo fra le avverse legioni, ma ne è Silla respinto.
Riordina allora le truppe e ritorna all’assalto con
maggiore accanimento e ne ottiene piena rivincita. Lo
imita Cluenzio ingrossando di nuovi ajuti le proprie
fila, ed una terza volta vengono alle mani i due eserciti,
rompendo Silla le ostilità: ma questa volta la sorte
decide a pro’ dell’armi romane e Cluenzio stesso, nella
generale sconfitta del suo campo, rimane estinto presso
Nola, dove la foga della pugna aveva ambo gli eserciti
sospinti.
</p>

<p>
Vellejo Patercolo ci fa sapere a questo punto come
Minazio Magio di Ascoli, avolo suo, nipote di Decio
<span class="pagenum" id="Page_68">[68]</span>
Magio, ch’egli punto non esita a chiamare il primo
de’ Campani e celeberrimo e fedelissimo, segnalasse
fortemente la sua devozione a’ Romani, levando a
sua spesa una legione tra gli Irpini e combattendo
a fianco prima di Tito Didio, congiuntamente al quale
ebbe a prender Ercolano, e quindi di Lucio Silla in
questo assedio di Pompei, impadronendosi poscia
di Cosa<a class="tag" id="tag37" href="#note37">[37]</a>.
</p>

<p>
Non si trova nella storia del come i Pompejani
allora si sottraessero alla vendetta di Silla; forse
questi rinunziò ad essi nella ambizione del Consolato,
la cui elezione si agitava nell’Urbe: da Nola, ove
trovavasi coll’esercito, egli allora accorse a Roma,
prima a brigarsi quell’onore e poscia a vendicare
il torto che egli credeva a lui fatto nell’affidarsi a
Mario il supremo comando nella guerra, che aveasi
ad intraprendere contro Mitridate re del Ponto; onde
ebbero a correre rivi di sangue cittadino. Superfluo
il narrare di Mario, profugo per Italia e miserissimo,
il suo ritorno nuovamente potente e la settima sua
elezione al consolato, le sue crudeli vendette e la
morte: non lo sarà forse il mentovare siccome il
suo antagonista, veduto di qual modo gli Italiani
tutti si mostrassero propensi a Mario, migrasse proscritto
in Asia, dove conciliatesi le legioni, ne
ottenne poscia il comando, e in tre anni menata a
<span class="pagenum" id="Page_69">[69]</span>
buon fine una pericolosissima guerra, non lasciando
a quel barbaro re, com’ei disse, che la destra mano,
colla quale aveva firmato il macello di centomila
Romani, espilate quelle provincie con enormissime
contribuzioni, ritornasse in Italia.
</p>

<p>
Approdato a Brindisi, scrive al Senato enumerando
le proprie imprese e di rincontro i torti dalla patria
ricevuti, e conchiude il messaggio annunziando come
tra breve ei comparirebbe alle porte di Roma con
un esercito vincitore a vendicare gli oltraggi, punire
i tiranni ed i satelliti loro.
</p>

<p>
Nè valsero pacifiche ambascerie a scongiurare la
nuova sciagura e neppure i centomila soldati oppostigli
contro dai consoli Giunio Norbano e Cornelio
Scipione; perocchè le prime egli spregiasse e l’esercito
non reggessegli contro, in una parte sconfitto
e nell’altra scomposto dalla diserzione. Non farò
qui il tristissimo quadro delle vendette e proscrizioni
sillane: la storia tenne conto di novemila persone
uccise, fra cui novanta senatori, quindici
consolari e duemila seicento cavalieri; lasciò onorata
la memoria della condotta di que’ di Norba
in Campania, i quali piuttosto che arrendersi, ben
conoscendo l’animo spietato di Silla, per testimonio
di Appiano, appiccarono il fuoco alle case, e da uomini
di cuore preferirono uccidersi gli uni gli altri<a class="tag" id="tag38" href="#note38">[38]</a>.
</p>

<p>
<span class="pagenum" id="Page_70">[70]</span>
</p>

<p>
Le furie delle sue vendette caddero quindi in
buona parte sulle città italiane, le quali nel conflitto
fra lui e Cajo Mario avevano per quest’ultimo parteggiato,
e se a Preneste erano morti dodicimila, se
Norba, comechè ancora fumanti i ruderi, vennero da
lui spenti affatto col sangue, se Populonia fu distrutta,
se a Fiesole tolse ogni speranza di risorgere
fondando sulle rive dell’Arno una nuova città, Fiorenza,
se il Sannio seminò di ruine e di squallore,
non poteva certamente andare immune dalle ultrici
sue folgori Pompei.
</p>

<p>
Allorquando erasi posto fine alla Guerra Sociale,
come ad altre città, così anche a Pompei ed Ercolano
era stato accordato d’erigersi in municipii, di reggersi,
cioè, colle proprie leggi e proprii comizii,
conseguenza del diritto alla romana cittadinanza,
comunque e leggi e comizii dovessero essere sul
modello di Roma; onde Cicerone potesse affermare
due patrie competere a’ municipii, l’una della natura,
l’altra della città; l’una di luogo, l’altra di diritto<a class="tag" id="tag39" href="#note39">[39]</a>.
</p>

<p>
Abbiam veduto come a Silla, capo del partito nobilesco,
fossero spiaciute tutte queste concessioni,
fatte ad iniziativa di Publio Sulpicio tribuno e ad
istigazione di Cajo Mario, come non ignoravasi universalmente:
facile è poi argomentare come più ancora
spiacer dovessero accordate a Pompei, dove al
<span class="pagenum" id="Page_71">[71]</span>
tempo che teneva il comando militare, giusta quanto
ho già detto, aveva trovato gagliarda resistenza, ed
era a lui riuscito malagevole il superarla.
</p>

<p>
Non appena pertanto il Senato, sulla proposta di
Valerio Flacco, ligia persona di Silla e da lui
fatto eleggere ad interrè, acclamò, nello spavento
de’ sanguinosi spettacoli a cui aveva assistito, Cornelio
Silla medesimo dittatore, ciò che da ben cento venti
anni non s’era più visto accadere, esso, in odio del
morto suo antagonista, ritogliere a’ latini e a moltissime
città italiche la romana cittadinanza, conferendo
invece cittadinanza e libertà a diecimila schiavi,
che assunsero il cognome suo di Cornelii, al nome
proprio inoltre aggiungendo quello di <i>Felice</i>, quasi i
torrenti di sangue versato lo avessero veramente reso
tale, come poco dopo a’ due gemelli che gli nacquero
da Metella, volle imposti i nomi di Fausto e di
Fausta.
</p>

<p>
Fra le città da lui disgraziate fu Pompei. Tre
coorti di veterani vi mandò come corpo di osservazione,
impose un tributo d’uomini e di pecunia e
quasi ne confuse ed estinse il nome, tramutando il
municipio in colonia militare, questa volendo appellata
<i>Veneria</i>, desunto da Venere Fisica, che era la
divinità protettrice della città, ed anche <i>Cornelia</i> dalla
illustre famiglia alla quale egli apparteneva.
</p>

<p>
Questo seguiva nell’anno ottantesimo avanti l’era
volgare. Siffatto nuovo reggimento politico di Pompei
<span class="pagenum" id="Page_72">[72]</span>
reclama che delle condizioni di esso venga il
lettore informato.
</p>

<p>
Vuolsi che Romolo inventasse il sistema delle colonie
militari, quando vinte le città o genti finitime,
parte di queste volesse seco condurre nell’Urbe e
parte lasciasse pure in luogo, importandovi uomini
proprii, i quali per darsi alla coltura de’ campi che lor
venivan concessi, si dissero coloni. Le sedi, i campi
e l’oppido stesso, se vi fosse ragione a costituire i diritti,
le forme assumevano quasi di nuova repubblica,
in guisa tuttavia che ogni cosa a Roma ed
alla città madre avesse riferimento.
</p>

<p>
Varia si volle l’utilità che dalle colonie ritraesse
Roma. Primieramente, dicevasi, venivano giovamento
alla stessa città principe ed alla troppa e superflua
moltitudine; quindi agli stessi nemici e sudditi,
per quella civiltà che eravi necessariamente importata;
da ultimo la istituzione serviva a tenere in
soggezione i vinti e quelli che meglio ispiravano
timore. Cresciuto l’impero, furono le colonie di sfogo
a plebe povera e gravosa, di premio a’ soldati emeriti,
o vecchi. Solevasi per lo più distinguere le colonie
in altre di Romano, altre di Latino ed altre di Italico
diritto; dette talune patrizie e tali altre equestri, a
seconda costoro della maggiore dignità de’ cittadini
e militi che le componevano.
</p>

<p>
Nondimeno anche gli scrittori più favorevoli a siffatto
sistema riconobbero come tiranni e violenti
<span class="pagenum" id="Page_73">[73]</span>
cittadini avessero ad abusare di esso, mescolandovi
l’ingiuria e l’inganno<a class="tag" id="tag40" href="#note40">[40]</a>, e Cornelio Silla medesimo
citarono appunto, come quegli che non solo, non altrimenti
che s’era usato per lo addietro, i campi
conquistati all’inimico ebbe a distribuire, ma a concedere
nella stessa Italia sedi a que’ soldati che le
avessero desiderate.
</p>

<p>
Or come fra questi scellerati abusi del sanguinario
dittatore non deesi annoverare quello praticato in
odio de’ Pompejani, se la costoro città, per la leggiadria
di sua postura trovavasi in condizione d’essere
da’ suoi veterani cupidamente appetita?
</p>

<p>
Appiano, scrittore già da noi citato, conta perfino
ventitrè legioni costituite da Silla in colonie per un
ammontare di centoventimila uomini; sì che nella
sola Italia si potevano di poi annoverare ben cencinquanta
colonie; senza tener conto delle sessanta
dell’Africa, delle trenta di Spagna e delle altre molte
disseminate nelle Gallie e nel resto dell’orbe romano;
nè fosse per ciò esagerato il dire che nessuna regione
vi avesse in cui colonia non esistesse e si trovasse
per tal foggia il mondo costretto ne’ ceppi e sobbarcato
alla dizione ed all’imperio di Roma.
</p>

<p>
I Pompeiani — non c’era modo a ricattarsi dinanzi
a quel potente — accettarono la dura legge;
ma non così che piegassero ad accordare diritti di
<span class="pagenum" id="Page_74">[74]</span>
cittadinanza ai soldati a piedi ed a cavallo, di che
si componevano le tre coorti.
</p>

<p>
Sventuratamente al comando di essi aveva il dittatore
preposto il proprio nipote Publio Silla, uomo
rotto ad eccessi e ribalderie, il qual facevasi scudo
d’impunità l’essere a Lucio Cornelio congiunto, e in
luogo di reprimere la prepotenza e gli abusi dei coloni,
li fomentava del proprio esempio.
</p>

<p>
Qui dovrei collocare, per seguire il corso cronologico
degli avvenimenti, l’insurrezione degli schiavi
che aprì la seconda Guerra Servile, capitanata dal
gladiatore Spartaco già di nostra conoscenza; ma
risparmio ritessere la storia de’ primi suoi combattimenti
pugnati contro le romane legioni al Vesuvio,
perchè nel primo Capitolo di questo libro già ne
toccai. Altrove ho pur narrato di lui più lungamente<a class="tag" id="tag41" href="#note41">[41]</a>:
qui basti dire che, battuti fra Pompei e il
Vesuvio due pretori, si recò nella Gallia, poi forzato
a rientrare, sconfisse i due consoli Lucio Gellio e Cornelio
Lentulo, finchè, nella battaglia, presso il Silaro,
Licinio Crasso lui sconfisse alla sua volta ed uccise,
così imponendo veramente fine a quella guerra, che
aveva fatto paventar Roma, alle cui porte erasi quasi
il trace gladiatore condotto; quantunque Cneo Pompeo,
distruggendo nella Lucania i cinquemila gladiatori
<span class="pagenum" id="Page_75">[75]</span>
superstiti, osasse scrivere al Senato: «Crasso ha sconfitto
gli schiavi, io la ribellione estinta.»
</p>

<p>
Ma nuovo e grave pericolo sorse poco tempo dopo alla
salute della Romana Republica nella congiura di Lucio
Sergio Catilina, la quale doveva scoppiare il primo giorno
dell’anno 691 di Roma, ma che quel giorno abortì;
lo che per altro non tolse che l’autore principale di essa
spudoratamente si presentasse ne’ comizi per chiedere
il consolato. Respinto, lavorò indefesso alla congiura,
nella quale seppe collo ingegno e colle arti trascinare
più di venti personaggi senatorii ed equestri.
Publio Silla, il tiranno de’ Pompejani, ed Autronio
Peto, che avevano agognato al consolato, ed anzi designati
già consoli, accusati d’àmbito, n’erano stati
condannati, tenevansi, per comune avviso, nelle trame
consenzienti<a class="tag" id="tag42" href="#note42">[42]</a>.
</p>

<p>
<span class="pagenum" id="Page_76">[76]</span>
</p>

<p>
Trovavasi essere console Marco Tullio Cicerone,
l’oratore, il quale a mezzo di Quinto Curio, — tramutato
da congiurato in delatore, quando da Fulvia, donna
di nascita egregia ma di non egregi costumi, fu alla
sua volta denunziato, — venuto ordinatamente in chiaro
di tutto ed avendo in mano le fila dell’intera cospirazione,
la rivelava in Senato, investendo Catilina medesimo
con quell’arringa che rimase celebre ed è popolare
tuttavia. Non è del mio còmpito rifar la storia di
quel gravissimo avvenimento, con sì eleganti ma
non sempre veridiche pagine dettata da Sallustio; basti si
sappia che la battaglia, impegnata con un coraggio
che fu detto degno di miglior causa da Catilina contro
i soldati del console Antonio, fosse da lui perduta
ed ei medesimamente restasse sul campo, insieme
a diecimila congiurati, trucidato.
</p>

<p>
Nè a quella congiura soltanto il capo de’ coloni
pompejani, Publio Silla, aveva preso parte, ma prima
ben anco ad altra, essendo consoli in quel tempo
Lucio Tullio e Marco Lepido, e della quale aveva dovuto
rispondere avanti il Senato, contro l’accusa datagli
da Lucio Torquato. Difeso dall’oratore Ortensio,
n’era stato purgato. Tratto in giudizio una seconda
volta, sulla accusa ancora dello stesso Lucio Torquato,
d’avere, cioè, avuto parte nella cospirazione catilinaria,
ei venne pure imputato d’aver cercato di indurre
in essa anche i Pompejani, e d’avere tra questi
e i coloni suscitate discordie, alimentati rancori.
</p>

<p>
<span class="pagenum" id="Page_77">[77]</span>
</p>

<p>
Infatti i coloni da lui capitanati, una volta stabiliti
in Pompei, non contenti delle migliori terre, pretesero
anche il diritto appellato <i>Ambulationis</i> e l’altro
detto <i>Suffragii</i>, cioè di poter passeggiare nello stadio,
nell’anfiteatro, nel ginnasio, nel portico ed in altri
luoghi publici e di poter convenire nelle assemblee
per dar voto nelle elezioni. Per questi due diritti,
che i Pompeiani negavano d’accordare, seguì un fiero
dissidio tra coloni e cittadini, che fu scambiato per
una publica rivolta avente attinenza per avventura,
come si pretese, coi moti catilinarj. Cajo Crispo Sallustio
nella sua storia punto non esitò a collocarlo
col fratello Sergio nel novero de’ congiurati. Deferita
la causa al Senato, venne Publio Silla revocato, e
poichè si vide da gravissimo pericolo minacciato, in
ragione altresì de’ suoi cattivi precedenti, la propria
difesa affidò all’eloquenza di Marco Tullio Cicerone.
</p>

<p>
Parve strano e non vero che quegli il quale era
stato lo scopritore ed il punitore della congiura di
Catilina, avesse poi a perorare per altro de’ più tristi,
che se ne dicea, nel generale sentimento, partecipe;
anzi Lucio Torquato accusatore, quantunque amico
a Cicerone, avendogliene mosso publicamente biasimo,
egli a scagionarsene impiegò buona parte della sua
orazione, adducendo per lo appunto che il fatto di
essere egli stato acerrimo persecutore di quella cospirazione,
difendendo fra gli accusati il solo Publio
Silla, dovesse a tutti esser prova ch’ei lo tenesse
<span class="pagenum" id="Page_78">[78]</span>
per innocente, di lui nulla avendo, durante il proprio
consolato, scoperto che gli concedesse diritto a ritenerlo
colpevole.
</p>

<p>
Trovai scrittori i quali pensarono che Cicerone
assunta avesse la difesa di Publio Silla onde ingraziarsene
lo zio dittatore e per timore di lui; ma
essi accontentandosi dell’intitolazione dell’arringa,
non la badarono troppo pel sottile, nè la lessero
tampoco; perocchè dalla medesima sia chiaramente
manifesto come Lucio Cornelio Silla fosse già morto
all’epoca ch’essa fu recitata, se vi si tratta come
l’accusatore Torquato avesse altresì opposto: che
P. Silla comperasse i gladiatori sotto pretesto di fare
l’appresto degli spettacoli, i quali Fausto figliuolo del
dittatore Lucio Cornelio Silla, dovea dare in ordine
al testamento del padre per solennizzarne i funerali;
ma che veramente venissero comperati per dar mano
alla congiura<a class="tag" id="tag43" href="#note43">[43]</a>. Vuolsi dunque ritenere che tutt’altre
ragioni lo inducessero ad assumere un tale officio.
</p>

<p>
Ecco il brano dell’arringa che riguarda in ispecialità
i Pompejani e che alla meglio reco nel nostro
idioma<a class="tag" id="tag44" href="#note44">[44]</a>.
</p>

<p>
<span class="pagenum" id="Page_79">[79]</span>
</p>

<p>
«Già quello poi che si mette innanzi, essere stati i
Pompejani eccitati a questa congiura e ad entrare in
questa nefanda impresa, di qual modo possa stare,
non io valgo a comprendere. E che? sembra a te, o
Torquato, abbiano i Pompejani veramente congiurato?
Chi mai ebbe a dir questo? o qual minima
sospicione fu mai di siffatta cosa? Li disgiunse, egli
dice, da’ coloni, acciò con questo dissidio, suscitata
la dissensione, potesse recare la città alle sue mani
e i Pompejani infrenare. Ma innanzi tratto, ogni differenza
de’ Pompejani e de’ Coloni è deferita a’ patroni<a class="tag" id="tag45" href="#note45">[45]</a>,
poichè sia da molti anni agitata e pendente;
poscia è per guisa la cosa cognita a’ patroni che in
nulla sia Silla dissenziente dalle opinioni degli altri;
e da ultimo i coloni stessi vanno convinti non essere
stati i Pompejani più che essi medesimi da Silla
molestati. La qual cosa, o giudici, potete argomentare
da questa frequenza di coloni, tutti onestissimi uomini,
i quali sono qui presenti in penosa aspettazione,
perchè se questo patrono, vindice e custode di loro
colonia, non poterono essi avere in ogni circostanza
e ad ogni aggravio incolume, in questo frangente
almeno, nel quale addolorato giace, desiderano sia per
voi reso sicuro e conservato.
</p>

<p>
<span class="pagenum" id="Page_80">[80]</span>
</p>

<p>
«Con eguale ansia assistono qui del pari i Pompejani,
che da quelli pur si chiamano in colpa, e che per tal
guisa dissentirono da’ brogli e da’ suffragi co’ coloni,
da convenire in tutto con lui circa il bene comune.
Ma neppure mi sembra doversi passare sotto silenzio
il merito, che da lui questa colonia essendo
stata dedotta, ed avendo l’autorità della republica
distratto da’ possessi de’ Pompeiani quanto dar si
doveva a’ coloni; nondimeno ad entrambe le parti è
così caro e giocondo, che non appaja aver gli uni
molestato, ma e questi e quelli costituiti.»
</p>

<p>
La ciceroniana arringa, alla quale s’era pur fatto
intervenire un fanciulletto di Silla, a intendimento
di muovere a compassione i giudici, fu coronata di
buon successo e Publio Silla assolto: ciò venendoci
attestato da Cicerone medesimo nell’epistola terza
del libro terzo a Quinto fratello suo, con quanto
gusto de’ poveri Pompejani, lo giudichi il lettore.
</p>

<p>
Fu per avventura in benemerenza di questo fatto
e con denaro de’ coloni, che al grande oratore venne
in Pompei eretta nel foro a cagione di somma onoranza
una statua.
</p>

<p>
Devesi contuttociò ritenere che siffatto procedimento
contro di Silla riuscisse ad alcun bene per
essi, se i coloni militari dovettero acconciarsi a stabilirsi
fuori della città, nella parte occidentale. Si
costruirono essi a tal uopo un sobborgo che fu denominato
<i>Pagus Felix</i>, ancora in memoria ed onore di Lucio
<span class="pagenum" id="Page_81">[81]</span>
Cornelio Silla da sè stesso soprannominatosi <i>felice</i>,
fondatore della colonia Pompejana.
</p>

<p>
Ninnio Mulo, valorosissimo capitano ed assai
dentro nelle grazie di Silla perchè già militato avea
sotto il di lui celebre parente L. Cornelio, fu deputato
al comando della colonia, beneficio insperato
raccolto dal giudizio promosso contro il primo capitano
e patrono Publio Silla.
</p>

<p>
La <i>Colonia Veneria</i> continuò ad essere per tal modo
retta anche dopo e nelle iscrizioni rinvenute negli scavi
e del tempo di Augusto — tre lustri circa avanti Cristo — la
si trova disciplinata in guisa da vedervi patroni
e clienti. Questo diritto di clientela<a class="tag" id="tag46" href="#note46">[46]</a> del resto non
era già circoscritto alle sole persone; le colonie, le
città deditizie o conquistate, le nazioni alleate e i
re barbari seguitarono l’esempio degli individui, eleggendosi
i loro patroni nell’Urbe. Cicerone lo era dei
Campani, Fabio Sanga degli Allobrogi, Catone dell’Isola
di Cipro e del reame di Cappadocia, Marcello
della Sicilia, ed io più sopra notai di Publio Silla
<span class="pagenum" id="Page_82">[82]</span>
essere stato altro de’ primi patroni di Pompei: a’ giorni
di Augusto, ci apprendono le dette iscrizioni, che nel
novero di essi pur fosse Marco Olconio Rufo figlio di
Marco, decemviro in questa città, incaricato per la quinta
volta di rendere la giustizia, tribuno dei soldati nominato
dal popolo, personaggio al quale i Pompejani
avevano rizzato una statua nel foro in ricambio di publiche
liberalità e sopratutto d’aver eretto un tribunale
presso l’<i>Ecatonstylon</i>, il gran teatro, una cripta
e il muro laterale del tempio di Venere Fisica, onde
formare l’ambulatorio nel portico dell’Agora antica.
</p>

<p>
Si sa che i facoltosi romani avessero più d’una
villa ed esse a seconda delle stagioni abitassero:
Plinio il giovane nelle sue lettere ci fa sapere come
ne avesse in Toscana, Romagna e Lombardia e ne
lasciò minute e interessanti descrizioni<a class="tag" id="tag47" href="#note47">[47]</a>. Ne apprende
<span class="pagenum" id="Page_83">[83]</span>
eziandio il medesimo Plinio di Silio Italico, che possedesse
in uno stesso luogo più ville e, per lo soverchio
amor delle nuove, ponesse in non cale le
vecchie<a class="tag" id="tag48" href="#note48">[48]</a>. Pur Cicerone ne aveva più d’una, anzi
l’abate Chaupy gliene noverò fino a ventiquattro,
desumendolo da’ suoi scritti e sarebbesi perfino
a cagion di esse, come ne scrisse ad Attico
(Ep. I, lib. 2), fortemente indebitato, malgrado ch’egli
dovesse essere ben ricco. Perocchè tutto che onest’uomo
e persecutore dei depredatori, nel solo governo
di Cilicia pose da banda due milioni e dugentomila
sesterzi, vantandosi d’aver ciò fatto legalmente.
Io non rammenterò delle sue ville che le più note,
e sono due, e lo apprendiamo dalle stesse opere sue<a class="tag" id="tag49" href="#note49">[49]</a>,
<span class="pagenum" id="Page_84">[84]</span>
l’una era quella di Tuscolo, l’altra quella di Pompei,
la quale già m’avvenne di più addietro ricordare
e i cui ruderi può il visitatore vedere tuttavia
nella via delle Tombe; se pure nella scienza che
qui egli avesse una villa, non si è di troppo affrettati
a riconoscerla in questa casa, che da lui nelle Guide
si intitola ed è a’ visitatori come sua designata.
</p>

<p>
Oggi codesta casa, che si vuole dell’immortale Oratore,
non è più riconoscibile, a causa che pel cattivo
metodo che si teneva in addietro negli scavi, essa venne
<span class="pagenum" id="Page_85">[85]</span>
ricolma di terra, a risparmio della spesa del trasporto.
Fu nondimeno da essa che vennero tolte le pitture
de’ Centauri e de’ Fauni danzatori di corda, le quali
presentano per l’arte tutto quello che di bello, ideale
e di poetica fantasia è lecito d’immaginare. Furono
pure rinvenuti in essa due superbi mosaici,
rappresentanti scene comiche del più delicato e squisito
lavoro, della mano di Dioscoride di Samo, che
vi appose il proprio nome.
</p>

<p>
Or fu in questa casa di campagna che Cesare Ottaviano,
onorato poscia dall’adulazione col nome di
Augusto<a class="tag" id="tag50" href="#note50">[50]</a>, essendo ancora Triumviro, venne a visitar
Cicerone ed officiarlo onde averne la protezione
contro di Antonio nella lotta fra essi impegnata a
disputarsi la successione di Cesare, e nel comune intento
di spegnere l’aristocrazia, non a vantaggio
certamente della democrazia, la quale non ebbe di
poi altro frutto dal suo trionfo che di conoscere cui
dovesse obbedire.
</p>

<p>
Piantata da lui l’autorità imperiale sopra il popolo
romano, incominciò la serie dei Cesari che dominarono
l’orbe romano.
</p>

<p>
<span class="pagenum" id="Page_86">[86]</span>
</p>

<p>
Fu Augusto che inviò a Pompei una nuova colonia
di Veterani, e come quella mandatavi da Silla
avesse mutato il nome alla città sostituendovi quello
di Colonia Veneria Cornelia; il sobborgo che la nuova
fondò venne appellato <i>Pagus Augustus Felix Suburbanus</i>,
che è forse il luogo stesso nel quale sorge
la casa di Marco Arrio Diomede e stanno le tombe
della famiglia Arria, della Istacidia, di Nevoleja
Tyche e d’altri. Già fin dal momento che Roma
avea cercato di mandar coloni a Pompei e questa ne
li aveva rifiutati, le erano state guaste le mura, che
dipoi aveva cercato di riparare, come ancor se ne
vedono traccie; ma sotto Augusto sparvero affatto
le lunghe cortine di queste mura, per modo che
privati edificj poterono sorgere sull’area loro, e la
città, spoglia affatto di difesa allora, si confuse colla
colonia. Di ciò fa fede una iscrizione trovata nel
teatro.
</p>

<p>
Tiberio Claudio, fratello di Germanico e zio di
Caligola, prima che i Pretoriani lo acclamassero,
alla morte di quest’ultimo, imperatore e il confermassero
i soldati, il popolo, i gladiatori e i marinaj,
malgrado la sua imbecillità, — onde era stato il trastullo
del nipote e la madre stessa solesse dire: bestia
come il mio Claudio, — ebbe a soggiornare alcun
tempo a Pompei, dove gli moriva il figliuolo Druso,
avuto da quella rinomatissima impudica che fu Messalina
Valeria sua moglie, affogato da un frutto che
aveva inghiottito.
</p>

<p>
<span class="pagenum" id="Page_87">[87]</span>
</p>

<p>
Succedutogli nell’impero Nerone, accadde nell’anno
59 dell’era volgare un fatto nella città di
Pompei, che fra i poco numerosi eventi di questa
città che ne meritarono il ricordo, prima che ne seguisse
la catastrofe, vuole essere memorato, come
pur ne tenne conto Cajo Cornelio Tacito nel quattordicesimo
libro degli <i>Annali</i> con queste parole che
riferisco dalla traduzione del Davanzati:
</p>

<p>
«In questo tempo, di piccola contesa tra i Nocerini
e i Pompejani uscì molto sangue nella festa
degli accoltellanti che faceva Livinejo Regolo, raso,
come dissi, dal Senato. Imperocchè dalle insolenze
castellane vennero alle villanie, a’ sassi, all’armi; e
vinse la plebe pompejana, che aveva la festa in casa.
Molti Nocerini furon portati in Roma feriti o storpiati
o morti, e pianti da’ lor padri e figliuoli. Il
principe rimise la causa al Senato; esso a’ consoli:
e ritornò a’ padri, i quali vietarono a’ Pompejani tal
festa per dieci anni; disfecero lor compagnie fatte
fuor di legge e sbandirono Livinejo e gli altri primi
rissanti»<a class="tag" id="tag51" href="#note51">[51]</a>. Il qual fatto è pur menzionato da una
caricatura politica, accompagnata da un’ironica iscrizione,
state rinvenute negli scavi sulle mura esterne
della via di Mercurio, iscrizione che suona così:
</p>

<p class="inscr">
<i>Campani, victoria una cum Nucerinis periistis;</i>
</p>

<p>
<span class="pagenum" id="Page_88">[88]</span>
</p>

<p>
cioè: Campani, una vittoria sui Nocerini vi ha
distrutti.
</p>

<p>
È in questo tempo che l’imperatore mandò in
Pompei come suo flamine perpetuo Valente, figlio
di Decio Lucrezio Valente, di cui avverrà di citare più
innanzi l’epigrafe, nella quale, a’ cinque delle calende
d’aprile (28 marzo), avvisa una caccia nello anfiteatro.
</p>

<p>
È lo stesso severo storico che nel medesimo libro
in cui racconta la colluttazione de’ Pompejani e Nocerini,
narrando della morte data da Nerone alla madre
Agrippina a Baja, mentre constata che quel mostro
alfine conobbe la grande scelleratezza fatta ch’ei
l’ebbe, e come nella notte che seguì il matricidio
rimanesse affisato e mutolo, si rizzasse spaventato
e sbalordito e «perchè i luoghi non si metton la
maschera come gli uomini», non potesse veder quel
mare e que’ siti. A vituperio delle città campane, lasciò
poi ricordato ch’esse dell’orribile misfatto mostrassero
con sagrifici e ambascerie allegrezza: vigliacca adulazione
ripetuta in Roma, quando rassicurato che
non gli si dava carico di quella morte, ritornatovi
frammezzo alle ovazioni, ascese a render grazie agli
dei in Campidoglio.
</p>

<p>
Ma più funesto e grave avvenimento toccò a Pompei
nell’anno 63 sotto l’imperio dello stesso Nerone,
consoli essendo Memmio Regolo e Virginio Rufo, ed
è con la narrazione di esso che porrò fine a questo
Capitolo, e che fu precursore dell’altro onde si chiuse
l’esistenza e la storia della sfortunata città.
</p>

<p>
<span class="pagenum" id="Page_89">[89]</span>
</p>

<p>
L’imperatore, stordito il mondo delle sue crudeltà
ed uccisioni, incendiata Roma, persino accompagnandone
il crepitante sfascio co’ suoni della cetra, s’era
preso della libidine di rivaleggiare co’ migliori artisti
da teatro e citaredi. Trovatasi egli ne’ primi di febbrajo
di quell’anno in Neapoli ed attendeva in teatro
a cantare, quando un terribile terremoto squassò
quella vulcanica terra. Avvertito Cesare dell’evento,
non volle abbandonare la scena se prima non ebbe
compiuto il trillo di un suo canto favorito.
</p>

<p>
E la terra traballava sotto i suoi piedi!
</p>

<p>
Uscito egli appena dal teatro l’edificio intero
crollava.
</p>

<p>
Quanto durasse il terremoto, quanta ruina cagionasse
a Neapoli, ma più ancora ad Ercolano e Pompei,
ci lasciò ricordato Seneca nel seguente passo:
</p>

<p>
«Pompei, celebre città della Campania, intorno
alla quale la riva di Sorrento e di Stabia da una
parte e quella d’Ercolano dall’altra formano col
loro incurvamento un golfo ridente, è stata rovinata,
ed i contigui luoghi molto maltrattati da un tremuoto
accaduto nel verno, vale a dire in una stagione
che i nostri antenati credevano esente da pericoli
di tal sorta. Fu a’ cinque di febbrajo, sotto il
consolato di Regolo e di Virginio, che la Campania
(la quale era stata sempre minacciata, ma almeno
senza alcun danno e sol travagliata dal timore fino a
quel momento) venne con grande strage devastata
<span class="pagenum" id="Page_90">[90]</span>
da questa violenta scossa della terra. Una parte
della città d’Ercolano è stata distrutta, e ciò che ne
rimane non è ancora sicuro. La colonia di Nuceria
fu, se non rovesciata, certo malconcia. Neapoli ha
sofferto delle perdite piuttosto particolari che publiche
e lievemente fu tocca da questo gravissimo
flagello. Molte case di campagna risentirono della
scossa senza effetto. Si aggiunge che delle statue
furono spezzate e che dopo di questo avvenimento
funesto si videro errare pe’ campi persone prive di
conoscenza e di sensi»<a class="tag" id="tag52" href="#note52">[52]</a>.
</p>

<p>
I Pompejani salvatisi dalla rovinata città, l’abbandonarono
e non vi fecero la più parte ritorno che
qualche anno dopo, ponendosi allora a riedificarla o
restaurarla, a seconda del bisogno, presto dimentichi
della patita sciagura e spensierati che rinnovar si
potesse nell’avvenire; e però tutti intenti a decorarla
coll’arti belle, a rallegrarla di festosi conviti,
a inebriarla di spettacoli e ringiovanirla di vita più
gagliarda che mai.
</p>

<div class="figcenter"><a id="fill-090b"></a>
  <img src="images/ill-090b.jpg" alt="">
<p class="caption">Mensa Ponderaria. — <i>Fig. I.</i> B. E. Misure per gli Aridi. — A. C. D. F. G. H. I. Misure pei liquidi. — <i>Fig. II.</i> Spaccato della fig. I. — <i>Fig. III.</i> Extra misura. — Questa tavola è tolta al N. 15 del giornale
degli Scavi, Nuova Serie. <i>Vol. I. Cap. IV.</i></p>
</div>

<div class="chapter">
<p>
<span class="pagenum" id="Page_91">[91]</span>
</p>

<h2 class="ext" id="cap4">CAPITOLO IV.
<span class="smaller">Storia.</span></h2>

<p class="center">
PERIODO SECONDO
</p>

<p class="center">
<i>Leggi, Monete, Offici e Costume.</i>
</p>
</div>

<div class="blockquote">
<p>
Il Municipio — Ordini cittadini — Decurioni, Duumviri, Quinquennale,
Edili, Questore. — Il flamine Valente — Sollecitazioni
elettorali — I cavalieri — Gli augustali — Condizioni
fatte alle Colonie — Il <i>Bisellium</i> — Dogane in Pompei — Pesi
e Misure — Monete — <i>La Hausse</i> e <i>la Baisse</i> — Posta — Invenzione
della Posta — I portalettere romani — Lingua
parlata in Pompei — Lingua scritta — Papiri — Modo di
scrivere — <i>Codicilli</i> e <i>Pugillares</i> — Lusso in Pompei — Il
leone di Marco Aurelio — Schiavi — Schiavi agricoltori — Vini
pompejani — Camangiari rinvenuti negli scavi — Il
<i>Garo</i> o caviale liquido pompeiano — Malati mandati a Pompei.
</p>
</div>

<p>
Quando l’Allighieri, tratta occasione dalle accoglienze
oneste e liete fatte nel <i>Purgatorio</i> da Sordello
a Virgilio per ciò solo che il riconobbe della sua
terra, si fa a rimproverare l’Italia di sue civili discordie
ed ironicamente poi si gitta sulla sua Fiorenza,
quasi costei presumesse essere di condizione
<span class="pagenum" id="Page_92">[92]</span>
diversa da quella infelice e di tutti i popoli d’Italia e
prorompe quindi nel rampognarne la mobilità de’
provvedimenti, così si esprime:
</p>

<div class="poem"><div class="stanza">
<p class="i01">Quante volte del tempo che rimembre,</p>
<p class="i02">  Leggi, monete, offici e costume</p>
<p class="i02">  Hai tu mutato e rinnovato membre<a class="tag" id="tag53" href="#note53">[53]</a>.</p>
</div></div>

<p>
Nel secondo verso di questo terzetto compendia
l’immortale poeta tutto quanto ha tratto al viver
civile; ond’io pur intendendo di versare intorno a
ciò per Pompei in questo Capitolo, spiccai quel
Verso per mettervelo in fronte e, a non guastarlo, non
vi tolsi le <i>monete</i>, di cui veramente non ho ragioni
ad occuparmi qui a lungo, perocchè Pompei non ne
contasse di speciali, ma tenesse quelle che avean
corso in Roma, essendo diritto particolare prima de’
consoli, quindi dell’imperatore il batter moneta
d’oro e d’argento, e del Senato il battere quella
di rame; sebbene a talune colonie e città venisse
conservato il privilegio di monete particolari.
</p>

<p>
Ho già toccato di Pompei passato dallo stato autonomo
originario a regolarsi con que’ diritti che
erano inerenti a’ municipj romani. Dopo la Guerra
Sociale era ciò avvenuto, e Mario vi aveva d’assai
contribuito: Pompei, come gli altri paesi entrati
nella lega latina, avendo ottenuta la romana cittadinanza
<span class="pagenum" id="Page_93">[93]</span>
e perciò divenuta, nel vero senso del diritto
latino e italico, municipio<a class="tag" id="tag54" href="#note54">[54]</a>, reggevasi con leggi
proprie e proprj comizj modellati per altro alla
foggia romana. In virtù di che, il pompejano, membro
della propria indipendente comunità, non cessò
di essere cittadino romano, così appunto avverandosi
quella sentenza di Cicerone che ho già ricordata, che
a’ municipj competessero due patrie, l’una di natura,
di diritto l’altra.
</p>

<p>
Si sa che i municipj <i>optimo jure</i>, come pare dovesse
essere Pompei, avessero tutti i diritti e gli obblighi
dei cittadini romani, mentre gli altri non godeano
del suffragio, come i prischi plebei, e come
persuadono le iscrizioni rinvenute lungo le vie sulle
muraglie delle case a grandi lettere in color rosso
o nero; come se i diciotto secoli trascorsi non fossero
stati che diciotto giorni, nei quali i devoti, i riconoscenti
per ricevuti favori, i parassiti e i liberali sollecitavano
il publico a pro’ de’ loro proprj candidati.
Così praticavasi largheggiar di elogi a’ cittadini che
<span class="pagenum" id="Page_94">[94]</span>
si volevano eleggere, e biasimo a’ più sconosciuti
od immeritevoli di alto ufficio, come farebbesi suppergiù
a’ dì nostri nell’occasioni delle elezioni amministrative
e politiche. V’era pur anche questo di
buono nei municipj d’Italia e delle provincie, che vi
restasse più integra la dignità ed autorità che non
in Roma; perocchè quivi ben potesse l’imperatore
compiervi atti di arbitrio e violenza; ma essendo il
carattere della politica romana di non fondarsi soltanto
sull’esercito, nella polizia e di tutto regolamentare;
ne conseguitava che a’ municipj venisse
conservata quella vita, che più nell’Urbe non si riscontrava,
e rispettata ne fosse l’indipendenza, e la
legge municipale andasse immune da’ capricci del
principe e dalle sottigliezze de’ giusperiti.
</p>

<p>
Pompei dunque, come <i>municipium</i>, che aveva, cioè,
ricevuto il <i>munus</i>, o prerogativa speciale dei diritti
di romana cittadinanza, teneva la costituzione pari a
quella di Roma, la quale divideva i suoi abitanti in tre
ordini: il senato, i cavalieri e il popolo. Perocchè nei
municipj ed anche in Pompei vi fossero i <i>Sexviri Augustales</i>,
ossiano sacerdoti in onore di Augusto, il
cui collegio costituiva un ordine distinto fra il popolo
e i Decurioni, e teneva luogo de’ cavalieri romani.
Più sotto riferirò qualche lapide, in cui di tale
dignità è fatta menzione.
</p>

<p>
Questi sacerdoti, come Tacito attesta, vennero
prima in numero di ventuno istituiti da Tiberio,
<span class="pagenum" id="Page_95">[95]</span>
aumentati poi di quattro, pel culto di Augusto divinizzato.
Presto anche alle colonie e a’ municipii
vennero allo stesso fine estesi i collegi degli Augustali,
ne’ quali i primi sei nominati si dicevano <i>sexviri
augustales</i> e si nominavano dai decurioni. Quindi
crebbero d’assai e si divisero in collegi di giovani
e di seniori, a’ quali i seviri erano preposti. Fu disputato
se l’augustalità fosse una magistratura; ma
Noriso, in una sua dissertazione su d’un Cenotafio
pisano respinse trionfalmente una tale opinione.
</p>

<p>
L’ordine dei Decurioni vi formava la curia, la
quale corrispondeva al Senato dell’Urbe e componevasi
di cento. Nelle cose più importanti tuttavia dovevano
intendersela col popolo; dal che venne l’<i>ordo
populusque</i> delle lapidi che pur si trovarono in Pompei.
Plinio, nella epistola XIX del primo libro, ci avvisa
che per essere ammessi a quest’ordine fosse mestieri
possedere un patrimonio di centomila sesterzi, che
equivarrebbero a ventimila lire d’Italia. Ai consoli
equivalevano i duumviri con giurisdizione in certe
cause; e come fossero la primaria magistratura, nelle
colonie, aveano il privilegio de’ fasci, ma non potevano
usarli fuori del loro territorio, a seconda del
principio di diritto <i>extra territorium jusdicentis impune
non paretur</i>. Di essi ritornerò a dire nel capitolo del
<i>Foro</i> e della <i>Basilica</i>. V’erano il quinquennale, o
censore, il tribuno, il difensore, gli edili, gli attuarj, ed
erano queste le varie cariche colle quali internamente
<span class="pagenum" id="Page_96">[96]</span>
si amministravano a loro piacimento. V’era inoltre il
pretore, il questore gerente del reddito publico, il
patrono della città, il maestro dei sobborghi e dei
trivii, e vie via altre cariche minori.
</p>

<p>
Nelle iscrizioni pompeiane sovente si fa cenno ai
maggiori magistrati, ed anzi una, che appare fatta
publica di quel Valente che fu creato Flamine perpetuo
da Nerone, ci rende edotti della presenza di
questa dignità imperiale in Pompei e di certa importante
autorità a lui conferita, se egli in essa iscrizione
avvisa una caccia nell’anfiteatro, nel quale
verrebbero distesi i velarii:
</p>

<p class="inscr">
VALENTIS . FLAMINIS . NERONIS . AVG .<br>
F . PERPETVI .<br>
D . LVCRET . I . VALENTIS . FILII<br>
Y . K . K . APRIL . VENATIO . ET . VELA. ERVNT<br>
P . COLONIA
</p>

<p>
Queste due ultime parole, che significano <i>Pompejana
Colonia</i>, appajono apposte dopo e da altra mano.
</p>

<p>
In altra è rammentato l’edile Marcellino, cui si
raccomandano legnajuoli e carrettieri:
</p>

<p class="inscr">
MARCELLINVM . ÆDILEM . LIGNAR I . ET . PLOSTAR I . ROGANT
</p>

<p>
I lavoratori delle Saline si raccomandano in altra a
Marco Cerrinio Edile:
</p>

<p class="inscr">
M . CERRINIVM . ÆD. SALINIENSES . ROG .
</p>

<p>
I facchini pregano Aulo Vezio in questa:
</p>

<p class="inscr">
A . VETTIVM . ÆD . SACAR I . ROG .
</p>

<p>
<span class="pagenum" id="Page_97">[97]</span>
</p>

<p>
Gli orefici l’edile Cajo Cuspio Pansa:
</p>

<p class="inscr">
C . CVSPIVM . PANSAM . ÆD . AVRIFICES . VNIVERSI . ROG .
</p>

<p>
e Celio Cajo prega lo stesso edile, e Sergio Infanzione
prega Popidio secondo edile, giovani probi
degni della Republica, acciò esserne favoriti:
</p>

<p class="inscr">
C . CVSPIVM . PANSAM . ÆD . OR .<br>
CÆlIVS . CAIVS .<br>
JVVENES . PROBOS . DIGNOS . R . P . O . V . F .<br>
SER . INFANTIO .
</p>

<p>
Una tale epigrafe constata la notizia che si ha
dalla storia che due fossero nella città gli edili. Così
appellati dalla sopraintendenza agli edificj (<i>a cura
ædium</i>), avean particolare cura degli edificj della
città, templi, bagni, basiliche, teatri, acquidotti e
simili, e in difetto di censori, anche delle case private.
Esercitavano una specie di polizia su’ mercanti,
sulle taverne, sui pesi e misure, sulle rappresentazioni
teatrali, ecc.
</p>

<p>
I fruttajuoli, <i>Pomarii</i>, si raccomandano coll’usata
formola <i>rogant</i> a Giulio Sabino edile e gli stessi in
altra iscrizione all’edile Marco Cerrinio.
</p>

<p>
Cajo Giulio Polibio vien detto duumviro in una
iscrizione a cui manca il nome di chi prega e il
verbo:
</p>

<p class="inscr">
C . JVLIVM . POLIBIVM . DVVMVIRUM .
</p>

<p>
<span class="pagenum" id="Page_98">[98]</span>
</p>

<p>
Son pure ricordati edili un Marcello ed un Albucio
in questa:
</p>

<p class="inscr">
MARCELLVM . ÆDILEM . ET . ALBVCIVM . ORAT .
</p>

<p>
I Venerei salutano in quest’altra il giudice duumviro
Paquio:
</p>

<p class="inscr">
PAQVIO . DVVMVIR . I . D . VENEREI .
</p>

<p>
La carica di quinquennale, così detti da’ cinque
anni che durava la loro carica ed avevano autorità
di censori, è testimoniata dall’iscrizione ad Aulo Vejo,
figlio di Marco, duumviro di giustizia, per la seconda
volta quinquennale, tribuno de’ soldati eletto dal
popolo:
</p>

<p class="inscr">
A . VEJO . M . F . II . VIR . I . D .<br>
ITER . QVIN . TRIB .<br>
MILIT . AB . POPVL . EX . D . D .
</p>

<p>
E così altre molte iscrizioni publiche ricordano
nomi e dignità e attestano ad un tempo della consuetudine
pompejana, divisa pure da altre città dell’impero
romano, di così i clienti raccomandarsi a’
magistrati.
</p>

<p>
L’ordine de’ Cavalieri veniva, in Roma, subito
dopo quello de’ Senatori, ed era il più distinto. Per
entrare in esso occorreva un patrimonio di quattrocentomila
sesterzj, equivalenti a ottantamila lire italiane;
onde Orazio ha nella Epistola I del lib. I:
</p>

<p>
<span class="pagenum" id="Page_99">[99]</span>
</p>

<div class="poem"><div class="stanza">
<p class="i01"><i>Si quadringentis sex septem milia desunt</i></p>
<p class="i01"><i>Est animus tibi, sunt mores et lingua, fidesque,</i></p>
<p class="i01"><i>Plebs eris</i><a class="tag" id="tag55" href="#note55">[55]</a>.</p>
</div></div>

<p>
Non oserei asseverare con franchezza che l’egual
patrimonio si richiedesse nelle colonie per entrare
nell’ordine degli Augustali.
</p>

<p>
Nè fu ostacolo a tutti questi liberi ordinamenti,
foggiati sul modulo di Roma stessa, l’essere stata
Pompei dichiarala colonia e perfino l’essere stato a lei
cambiato il nome in Colonia Veneria Cornelia; perocchè
se negli anteriori tempi le romane colonie erano
politiche istituzioni create ad unico beneficio della metropoli
ed a vigilanza de’ nemici in mezzo a’ quali si
piantavano, — onde ci avvenne già nelle pagine precedenti
di vedere i prischi abitatori rivoltarsi contro
i presidj romani e trucidarli, — la legge Giulia, dopo
la Guerra Sociale, fece alle colonie migliori condizioni.
Tutti gli Italiani divennero cittadini romani,
adottarono le leggi di Roma, acconciandovi le patrie
<span class="pagenum" id="Page_100">[100]</span>
costituzioni, ed ebbero il diritto di suffragio e di
eleggibilità; onde scomparir deve, a mio credere, la
meraviglia che fra Paolo Sarpi ebbe ad esprimere nell’<i>Opinione
in qual modo debba governarsi la Republica
Veneziana</i>, che, cioè, le colonie romane siensi mantenute
sempre con affetto alla madre patria, mentre
i cittadini trapiantati da Venezia a Candia divennero
selvaggi od avversi. Imperocchè la ragione abbiasi
a rinvenire in ciò che Roma accordasse a’ nuovi coloni
i diritti di cittadini romani: mentre Venezia
invece a quelli mandati a Candia avesse a togliere
i privilegi che avevano goduto innanzi di cittadini
veneti.
</p>

<p>
E, poichè sono al tema delle leggi e degli officj,
reputo dover qui toccare di quell’onore che gli
antichi accordar solevano a’ principali loro magistrati
e che nelle lapidi pompejane vediamo più d’una
volta menzionato. Voglio dire dell’onore del <i>bisellium</i>,
concesso in Pompei, come nelle altre colonie e municipj,
a’ decurioni e duumviri.
</p>

<p>
Consisteva esso nel seggio onorifico e distinto cui
davasi diritto nelle publiche adunanze di affari o
degli spettacoli. I Romani dedotto avevano dagli
Etruschi l’uso delle sedie curuli pe’ senatori e consoli;
a loro imitazione nelle provincie venne introdotto
il bisellio. Era un largo sedile capace di due
persone, abbenchè in fatto non servisse che per una
sola. Ambitissima era una tale distinzione e non veniva
<span class="pagenum" id="Page_101">[101]</span>
largita che a’ cittadini i quali si fossero meglio distinti
nell’esercizio delle più alte funzioni e ben meritato
avessero della patria. Lo si concedeva con un
diploma dei decurioni, confermato dal popolo. Tanto
apprendiamo dalla seguente iscrizione scolpita sul
sepolcro di Cajo Calvenzio Quieto nella Via delle
Tombe della città che ho presa a dichiarare:
</p>

<p class="inscr">
C . CALVENTIO . QVIETO .<br>
AVGVSTALI<br>
HVIC . OB . MVNIFICENT . DECVRIONVM .<br>
DECRETO . ET . POPVLI . CONSENSV . BISELLII<br>
HONOR . DATUS . EST
</p>

<p>
Egualmente risulta che l’onore del bisellio conferivasi
dai decurioni col consenso del popolo dall’iscrizione
scolpita sul sepolcro di Nevoleja Tiche,
che esprime appunto com’essa, liberta di Giulia,
a sè stessa ed a Cajo Munazio Fausto Seviro augustale
e pagano, cioè del Pago Augusto Felice, a cui
i decurioni col Consenso del popolo decretarono il
bisellio pe’ suoi meriti, vivente abbia elevato il monumento
a’ suoi liberti e liberte ed a quelli di Cajo
Munazio Fausto:
</p>

<p class="inscr">
NÆVOLEIA . I . LIB . TYCHE . SIM . ET<br>
C . MVNAZIO . FAVSTO . VI . V . AVG. ET. PAGANO<br>
CVI . DECVRIONES . CONSENSV . POPVLI<br>
BISELLIUM . OB . MERITA . EIVS . DECRETAVERVNT .<br>
HOC . MONIMENTVM . NÆVOLEIA . TYCHE<br>
LIBERTIS . SVIS .<br>
LIBERTATISQVE . ET . C . MVNATI . FAVST .<br>
VIVA . FECIT .
</p>

<p>
<span class="pagenum" id="Page_102">[102]</span>
</p>

<p>
Questo monumento di Nevoleja Tiche reca dal lato
che riguarda la porta della città, scolpito in rilievo,
il bisellio, e senza di esso e dei due di bronzo rinvenuti
negli scavi pompejani, ci sarebbe ancora sconosciuta
la forma di questo seggio d’onore. Vedesi
senza spalliera e ricoperto di un <i>pulvinare</i>, o cuscino
con frange pendenti.
</p>

<p>
Il <i>bisellium</i>, scrive Chimentelli, era al duumvirato
ciò che era il laticlavo<a class="tag" id="tag56" href="#note56">[56]</a> all’autorità senatoria, ed il
ceppo di vite a quella del centurione<a class="tag" id="tag57" href="#note57">[57]</a>. Parrebbe
altresì che fosse talvolta attribuito anche agli Augustali<a class="tag" id="tag58" href="#note58">[58]</a>,
come infatti, dalla surriferita epigrafe di
Nevoleja, lo vediamo essere stato accordato al seviro
Cajo Munazio Fausto.
</p>

<p>
Il Falieri opina poi essere assai probabile che l’onore
del <i>bisellium</i> fosse proprio unicamente della
<i>Augustalità</i>, ossia di que’ sacerdoti, che come più
sopra ho notato, vennero istituiti in onore d’Augusto
collocato fra i numi; ma non già perchè fosse
<span class="pagenum" id="Page_103">[103]</span>
comune a tutti gli augustali, ma perchè venisse
concesso a coloro che nella augustalità fossero i più
onorevoli e degni.
</p>

<p>
Il medesimo autore reca la deliberazione dei <i>centumviri</i>
del municipio di Vejo, che convennero in
Roma nel tempio di Venere Genitrice, e piacque ad
essi permettete a Cajo Giulio, liberto del Divo Augusto,
che venisse il giustissimo onore decretato di
essere ascritto nel numero degli augustali, e gli
fosse concesso in tutti gli spettacoli di quel municipio
sedere nei bisellio proprio fra gli augustali; e una
iscrizione che Quinto Largenujo Chresimo diede di
molti sesterzi alla republica de’ Pisani per l’onore
del bisellio. Il Grutero ha pur una iscrizione antica
dalla quale appare lo stesso onore accordato a Tizio
Chresimo augustale.
</p>

<p>
Importa ora conoscere, alla migliore idea della publica
amministrazione di Pompei, come si scoprisse
nella <i>Via delle Terme</i> uno stabilimento che corrisponderebbe
ad una odierna dogana e che gli antichi
appellavano con parola greca <i>Telonium</i> — Τελωνὶσν — o
banco de’ gabellieri ed anche <i>Ponderarium</i>, da <i>pondus</i>,
peso, perchè luogo a pesare le merci. Vi si accede
per una porta larga forse trenta piedi e si trova
in un cortile, nel fondo del quale sta un piedistallo
che un dì sosteneva forse una statua, rovesciatasi
per avventura nell’anno 63, quando avvenne quel
formidabile tremuoto, che tanto guasto menò alla
<span class="pagenum" id="Page_104">[104]</span>
città, e di cui ho già informato il lettore, nè più rimessavi
poi.
</p>

<p>
Si rinvenne in questa località una discreta quantità
di pesi di marmo e di piombo, circolari e di
differenti grossezze ed altri marcati con buchi o con
punti rilevanti. Su taluni si lessero le sigle <b>C. Pon</b>,
cioè <i>centum pondo</i>, in altri <b>Pon</b>, <i>pondo</i>, ed in altri
ancora <b>Ta</b>, <i>talentum</i>. Su molti piccoli pesi quadrati
di piombo da un lato stava impressa la parola
<b>Eme</b>, <i>compera</i>, dall’altro <b>Habebis</b>, <i>l’avrai</i>. Alcuni
poi portavano inciso il visto del magistrato: <i>exacta in
capita</i>.
</p>

<p>
Si trovò pure una stadera con ganci all’estremità
della sua catena e nell’asta marcati i numeri da
uno ad otto, col peso pendente di 22 once, raffigurante
un Mercurio. In altra stadera i numeri appaiono
duplicati nella parte opposta, e in una bilancia
con coppa lungo la sua asta erano impresse le seguenti
parole:
</p>

<p class="inscr">
IMP. VESP. AVG. IIX. C. IMP. AVG. T. VI. C. EXACTA. IN. CAPITOL.
</p>

<p>
cioè: nel consolato ottavo di Vespasiano imperatore
Augusto e nel sesto di Tito Imperatore, figlio d’Augusto,
provata nel Campidoglio.
</p>

<p>
Qui mi conviene far cenno altresì di cinque altre
bilancie romane, interamente di bronzo, notevoli pei
modi diversi ond’è segnato il numero nei varj punti
in cui puossi appoggiare il peso. Su due di esse
<span class="pagenum" id="Page_105">[105]</span>
sono impressi questi numeri, V, X, XV, XX, che
significano 5, 10, 15, 20: su d’un’altra i seguenti
XIIIIVIIIIXXIIIIVIIIIXXXIIII, che equivalgono
da 10 fino a 54: sulla quinta finalmente questi:
IIIVX, V, XX, XXX, IIII, cioè 2, 3, 4, 5, 15, 20, 30, 34.
</p>

<div class="figcenter"><a id="fill-104a"></a>
  <img src="images/ill-104a.jpg" alt="">
<p class="caption">Bilancie Pompeiane. <i>Vol. I Cap. IV. Storia, ecc.</i></p>
</div>

<p>
Piacemi per ultimo constatare che tutte queste bilancie
veggonsi fabbricate con mirabile diligenza, e
i contrappesi, <i>æquipondium</i>, rappresentano teste di
donna, o satiri, di squisito lavoro.
</p>

<p>
Ora per menzionare di tutte le misure publiche
che si scoprirono in Pompei, dirò che alla Porta
alla Marina, presso al tempio di Venere, scorgesi il
modulo di capacità per i solidi, e consiste in una
pietra di tufo in forma di rettangolo con tre cavità
coniche forate al disotto che si chiudevano con una
placca di metallo e si riaprivano dopo che s’era
verificata la quantità della granaglia.
</p>

<p>
A qualche distanza poi era un altro congenere
monumento, più grande e più perfetto, che si vorrebbe
anzi uno de’ più interessanti monumenti dell’antichità,
trasportato al Museo già Borbonico, ora
Nazionale, in Napoli. Conteneva esso non solamente
le misure de’ solidi, ma ben anco quelle de’ liquidi,
e ricercandole in quell’interessantissimo Stabilimento
che non ha, cred’io, l’eguale in ricchezza e quantità
d’antiche cose e preziosissime, vi leggerete ancora
la seguente iscrizione, la quale vi farà sapere che
Aulo Clodio Flacco figlio di Aulo e Narceo Arelliano
<span class="pagenum" id="Page_106">[106]</span>
Caledo, figlio di Narceo, duumviri di giustizia, vennero
incaricati, per decreto de’ decurioni, di rettificare le
publiche misure.
</p>

<p class="inscr">
A . CLODIVS . A . E . FLACCVS . NARCEVS . N . F<br>
ARELLIAN . CALEDVS<br>
D . V . I . D . MENSVRAS . EXÆQUANDAS . EX<br>
DEC . DECR .
</p>

<p>
Tale rettifica venne, non ha dubbio, eseguita, secondo
la pratica romana, tanto a riguardo dei pesi,
che dallo <i>scripulum</i>, pari agli odierni grammi 1,136
andava all’<i>as</i>, o <i>libra</i>, eguale a grammi 327,187;
e dall’<i>as</i> e <i>dupondium</i> che costituivasi di due assi,
fino al <i>centussis</i>, ossieno chilogrammi 32,718; che
a riguardo delle misure lineari e di quelle di superficie
e di capacità.
</p>

<p>
Le misure lineari dividevansi in <i>uncia</i>; <i>palmus</i>,
pari a 3 oncie; <i>pes</i>, che era unità di misura, pari a
4 palmi corrispondente a metri 0,295; <i>cubitus</i> pari
a un piede e mezzo; <i>passus</i> eguale a tre cubiti e
un terzo; <i>decempeda</i> eguale a due passi; <i>actus</i> pari
a dodici decempedi; <i>miliarium</i> pari ad <i>actus</i> 41&#x202f;<span class="above">2</span>&#xfeff;&#8260;&#xfeff;<span class="below">3</span>,
corrispondente a chilometri 1,475.
</p>

<p>
Così le misure di superficie suddividevansi in <i>pedes
quadrati</i>, di cui cento formavano lo <i>scripulum</i>, pari
a metri quadrati 8; in <i>clima</i> o 30 scripuli; in <i>actus</i>
o clima 4; in <i>jugera</i> eguali a 2 <i>actus</i> e formava
l’unità dei quadrati, e nella sua divisione ricorre la
partizione dell’asse in oncie e loro frazioni. Lo jugero
<span class="pagenum" id="Page_107">[107]</span>
era un bislungo di 240 piedi sopra 120,
cioè 20,800 piedi quadrati. Un jugero sarebbe pari
agli odierni ari 24 e metri q. 68 e come sarebbesi
in addietro in Lombardia detto d’un’estensione di
terreno, che si costituiva di pertiche e tavole, ed oggi
di ettari ed ari, allora si parlava di jugeri, onde
Tibullo, ad indicare uom facoltoso, ha in principio
d’una sua elegia:
</p>

<div class="poem"><div class="stanza">
<p class="i01"><i>Divitias alius fulvi sibi congerat auri</i></p>
<p class="i01"><i>Et teneat culti jugera multa soli.</i><a class="tag" id="tag59" href="#note59">[59]</a></p>
</div></div>

<p>
Poi v’era <i>heredium</i> costituito di due jugeri, richiedendosi
5 <i>heredia</i> a formare un nostro ettaro, 48 ari
e 8 metri q.; <i>centuria</i> di cento <i>heredia</i> e <i>saltus</i> di 4
<i>centuria</i>.
</p>

<p>
Le misure di capacità erano: <i>ligula</i> eguale a un
decilitro nostro e 14 centilitri; <i>cyathus</i> di 4 <i>ligulæ</i>;
<i>acetabulum</i> che era un <i>cyathus</i> e mezzo; <i>quartarius</i>,
o due <i>acetabula</i> pari a odierni litri 1,375, <i>hemina</i>
o due <i>quartarii</i>; <i>sextarius</i> che constava di 2 <i>heminæ</i>;
<i>congius</i> di 6 <i>sextarii</i>, <i>modius</i> di 2&#x202f;<span class="above">1</span>&#xfeff;&#8260;&#xfeff;<span class="below">3</span> congii; <i>urna</i>
di un modio e mezzo; <i>amphora</i>, che era l’unità di
misura di capacità e valeva 2 <i>urnæ</i>, corrispondente
a 80 libbre di vino, secondo il computo di Festo, il
<span class="pagenum" id="Page_108">[108]</span>
che monta a litri 26,3995, posto il peso specifico
del vino 0,9915. Dieci <i>amphoræ</i> equivarrebbero a’ nostri
ettolitri 2 e 44 decalitri. Finalmente il <i>culeus</i>
pari a 20 <i>amphoræ</i>, sarebbe quanto 5 ettolitri e 28
decalitri de’ nostri.
</p>

<p>
Delle Monete ho superiormente spiegato non constarmi
che in Pompei se ne coniassero di particolari
e ne fornii le ragioni, e se Roma ne fece battere
nella Campania, si sa che vi adoprasse il tipo nazionale
del Giano bifronte e la prora di nave. Sulle
monete della Magna Grecia, fra le città della quale
annoverar si deve Pompei, in luogo dei rostri, vedesi
in rilievo il bove colla testa umana, sotto cui
raffigurasi la divinità detta Eubone, che antichissimamente
adoravasi, come simbolo di fertilità, in
Neapoli. Di quest’ultima città poi si hanno moltissime
monete antiche in rame ed in argento, le quali sono di
squisito lavoro e presentano diversi tipi. La moneta
romana era quella adunque che negli ultimi suoi
anni Pompei usava ne’ suoi commerci ed usi quotidiani
e che fu rinvenuta e si rinviene tuttora nelle
escavazioni. Anche nella <i>Casa del Questore</i> furono
trovate monete romane degli ultimi imperatori di
quell’epoca: egualmente altrove di Nerone, di Tito,
Domiziano, Ottone e d’altri.
</p>

<p>
Darò brevemente alcune nozioni sulla moneta romana
e sulla sua valutazione, nel quale argomento si
è ancor lungi dall’avere la maggiore certezza.
</p>

<p>
<span class="pagenum" id="Page_109">[109]</span>
</p>

<p>
L’<i>asse</i>, parola derivata forse dal nome del suo
metallo <i>æs</i>, era una libbra da 12 once di bronzo
non coniato, e costituì la prima unità monetaria
romana. Essendosi al tempo di Servio Tullio impressa
su di esso la figura d’una pecora, ricevette
il nome di <i>pecunia</i>.
</p>

<p>
Venne di poi nel 485 di Roma il <i>denaro</i>, dalle
due parole <i>dena æris</i>, perchè equivalente a dieci assi
di bronzo, e fu la prima moneta d’argento. Il <i>quinario</i>
rappresentò la metà del denaro, il <i>sesterzio</i>
il quarto, cioè due assi e mezzo. Spezzati più piccoli
furono la <i>libella</i> pari ad un asse; la <i>sembella</i>
a mezzo asse o mezza libbra di bronzo; il <i>teruncio</i>
ad un quarto di libbra.
</p>

<p>
In seguito queste monete subirono variazioni: al
fine della prima guerra cartaginese, l’asse fu ridotto
a sole due once; nell’anno 537 l’asse scese al peso
d’un’oncia; il danaro si sollevò a sedici assi, il quinario
a otto, il sesterzio a quattro. La legge Papiria
del 562 abbassò l’asse a mezz’oncia di rame, nè
restò più che moneta di conto, divenuto unità monetaria
il sesterzio.
</p>

<p>
E qui giova avvertire che il <i>sestertius</i> non vuol
essere scambiato pel <i>sestertium</i>, moneta di conto
che valeva mille <i>sestertii</i>.
</p>

<p>
La prima moneta d’oro fu battuta dai Romani nel
547 alla ragione d’uno <i>scrupulum</i> per 20 sesterzj.
Poi si battè l’<i>aureus</i>, detto anche <i>solidus</i> pari a 100
<i>sestertii</i> e a 23 <i>denarii</i>.
</p>

<p>
<span class="pagenum" id="Page_110">[110]</span>
</p>

<p>
Dureau de la Malle, nel suo libro dell’<i>Economia
de’ Romani</i>, pareggia il denaro al principio della Republica
a L. 1.63; sotto Cesare a L. 1.12; sotto
Augusto a L. 1.08; sotto Tiberio a L. 1; sotto Claudio
a L. 1.05: sotto Nerone a L. 1.02; sotto gli
Antonini a L. 1.
</p>

<p>
La libbra d’oro, di cui sovente nelle scritture antiche
si parla, può valutarsi a L. 900: a 75 quella
d’argento. Sul declinare dell’impero, la libbra d’oro
valse L. 1066.
</p>

<p>
Così abbiamo un primo cenno a quella fluttuazione,
od altalena nei valori, che ora alla Borsa vien designata
colle parole <i>rialzo</i> e <i>ribasso</i>, o più comunemente
colle forestiere di <i>la hausse et la baisse</i>, su cui
si specula da’ mercadanti e non mercadanti, che
sono la vera e più funesta piaga della odierna società,
causa spesso come di improvvise fortune colossali,
così di subite e precipitose ruine.
</p>

<p>
«Nel trattato d’Antioco coi Romani, riferito da
Polibio e Tito Livio (scrive C. Cantù, alla cui <i>Storia
degli Italiani</i> debbo parecchie notizie per questo mio
libro), si stipula che il tributo si paghi in talenti attici
di buon peso, e che il talento pesi ottanta libbre
romane. Sapendo d’altro luogo che il talento era
seimila dramme, otterremo il peso della dramma
= grani 82&#x202f;<span class="above">1</span>&#xfeff;&#8260;&#xfeff;<span class="below">7</span>. Il talento attico può approssimare
a lire seimila.»<a class="tag" id="tag60" href="#note60">[60]</a>
</p>

<p>
<span class="pagenum" id="Page_111">[111]</span>
</p>

<p>
La esistenza constatata in Pompei di due publici
alberghi, l’uno detto di <i>Albino</i> e l’altro di <i>Giulio
Polibio</i> e di <i>Agato Vajo</i>, scoperto il primo nel 1769 e
l’altro nel successivo anno, mi trae a dire di altra
istituzione che s’ha ragione di supporre esistente
in Pompei, quella, cioè, della posta.
</p>

<p>
Imperocchè nel primo singolarmente, dove vedesi
una porta larga undici piedi e mezzo colla soglia
senza scaglione e piano, accessibile quindi a’ veicoli,
si rinvennero ruote, ferri e bardamenti di cavalli e si
ritenne però che qui potesse sostare la posta. Svetonio
nella vita di Ottaviano Augusto, rammenta come
questo imperatore la stabilisse sulle vie consolari,
con <i>rede, essede e plaustri</i>, e vi attivasse corrieri in
tutte le <i>mansiones</i>, che così appunto appellavansi le
stazioni postali. Siffatto sistema, prestando fede ad
Erodoto, sarebbe stato imaginato dai Persi, e Senofonte
lo conferma narrando di Ciro che nella spedizione
contro gli Sciti, fissasse le poste del suo reame
circa cinquecento anni avanti Cristo. Tiberio avrebbe
d’assai vantaggiata l’introduzione d’Augusto; vuolsi
anzi vi ideasse forme analoghe alle nostre. — In quest’albergo
di Albino la posta doveva avere la sua
mansione; a differenza dell’albergo di Giulio Polibio
e Agato Vajo, nel quale trovato essendosi gli avanzi
di tre carri, — i cui cerchi di ferro si conservano
al Museo Nazionale di Napoli — con fontane e abbeveratoj
di animali e questa iscrizione:
</p>

<p>
<span class="pagenum" id="Page_112">[112]</span>
</p>

<p class="inscr">
C . CVSPIVM . PANSAM<br>
ÆD . MVLIONES . VNIVERSI<br>
AGATO . VAIO
</p>

<p>
coll’altra sottoposta:
</p>

<p class="inscr">
IVLIVS . POLIBIVS . COLLEGA . FECIT<a class="tag" id="tag61" href="#note61">[61]</a>
</p>

<p>
si è già indotti a credere che fosse meglio uno <i>stallazzo</i>
da mulattieri.
</p>

<p>
Con ciò per altro non credo sostenere che a questa
istituzione della posta, valevole al trasporto de’ passeggieri,
quella fosse pure congiunta del trasporto
regolare delle lettere, come si vede praticato in oggi;
perocchè questa bella ed utilissima invenzione de’
cui vantaggi tutta gode presentemente la parte civile
del mondo, non fosse ancor conosciuta, venendo
assegnata ad epoca d’assai posteriore ed a merito
de’ Veneziani. V’erano bensì staffette, latinamente
dette <i>veredarii</i>, ma queste non portavano che i publici
dispacci. I privati, che volevano carteggiare co’
lontani, doveano quindi servirsi con grave loro spesa
di messi appositi, detti <i>tabellarii</i>, ossia portalettere, o
procacci, come più propriamente qui dovrebbesi
dire<a class="tag" id="tag62" href="#note62">[62]</a>.
</p>

<p>
<span class="pagenum" id="Page_113">[113]</span>
</p>

<p>
Meglio posso dire della lingua che si parlava in
Pompei. Ben osservò Gibbon come i Romani fossero
così persuasi della influenza della lingua sui costumi
nazionali, che più seria cura di essi fosse quella di
estendere col progresso delle loro armi l’uso eziandio
della loro lingua<a class="tag" id="tag63" href="#note63">[63]</a>, e sappiamo anzi a proposito dal
summentovato Svetonio, come l’imperatore Claudio
degradasse un ragguardevole greco perchè non sapesse
la lingua latina<a class="tag" id="tag64" href="#note64">[64]</a>.
</p>

<p>
Se la lingua di Cicerone e Virgilio — sebbene con
qualche inevitabile miscuglio di corruzione — fu così
universalmente adottata sin nelle province dell’Africa,
della Spagna, della Gallia, della Britannia e
della Pannonia; se della sola Spagna ebbe la latinità
que’ chiari scrittori che furono i due Seneca,
Marziale, Lucano, Columella e Quintiliano, è presto
argomentato com’essa divenisse per tutta Italia non
solo la lingua ufficiale, ma ben anco la parlata ed
anche in Pompei fosse, nella classe almeno meglio
educata, la più generalmente usata.
</p>

<p>
Taluni per altro pretesero voler desumere da ciò
che da queste classi meglio educate pur si usasse del
greco idioma, che dunque fosse l’antica lingua parlata
<span class="pagenum" id="Page_114">[114]</span>
in Pompei, e trarne perfino illazioni intorno alle origini;
ma non credo che ciò sia esattamente vero.
Imperocchè il succitato Gibbon giustamente osservasse
come la vittoriosa Roma fosse ella stessa soggiogata
dalle arti della Grecia. «Quegli immortali
scrittori — scrive egli — che fanno ancora l’ammirazione
della moderna Europa, presto divennero
l’oggetto favorito dello studio e dell’imitazione nell’Italia
e nelle province occidentali. Ma non portavano
danno le geniali occupazioni dei Romani alle
radicate massime della loro politica. Mentre si riconoscevano
le bellezze della lingua greca, sostenevano
la dignità della latina; e l’uso esclusivo della
seconda fu conservato inflessibilmente nell’amministrazione
sì del governo civile che del militare. I
due linguaggi esercitavano nel tempo istesso la loro
separata giurisdizione per tutto l’impero; il primo
come naturale idioma della scienza, il secondo come
il dialetto legale degli atti publici. Quelli che univano
le lettere agli affari erano egualmente versati
nell’uno e nell’altro, ed era quasi impossibile in
qualunque provincia di trovare un suddito romano
di una educazione liberale, che non sapesse nel
tempo stesso la lingua greca e la latina.»<a class="tag" id="tag65" href="#note65">[65]</a>
</p>

<p>
Così può spiegarsi il promiscuo uso in Pompei dei
<span class="pagenum" id="Page_115">[115]</span>
due linguaggi, senza per questo correre a diverse
supposizioni. Piuttosto ammetteremo che l’origine
osca degli abitatori di Pompei, da me riferita, venisse
attestata dalle molte iscrizioni trovate negli scavi e
di cui si hanno dotte interpretazioni nel <i>Giornale</i> di
essi che si stampa a Napoli, e se devesi ritenere
quanto con certo fondamento si sostiene da parecchi
scrittori e dal Fontanini che il popolo non si valesse
nel famigliare linguaggio della lingua latina, ma sì
de’ dialetti speciali, come si sa che infatti antichissimi
fossero il Sabino, l’Etrusco ed il Veneto, io credo
che una prova di tale opinione si abbia in ciò che
i Pompejani alla loro volta avessero conservato il
dialetto osco e lo parlassero volgarmente. Detti e
motti graffiti in questa lingua sulle muraglie delle
case suffragano validamente una tal prova.
</p>

<p>
Se latina era dunque la lingua generalmente parlata
dalle classi più elevate, e se osca quella usata
dal basso popolo in Pompei; latina era pure quella
che generalmente solevano scrivere e l’ufficiale;
non escludendo per altro che gli uomini più letterati
si servissero assai della greca, quantunque meno
frequentemente negli ultimi tempi che in addietro.
</p>

<p>
A ciò attestare, si rinvennero negli scavi tanto
d’Ercolano che di Pompei, più per altro in quella
città che in questa, non pochi papiri, i quali, appunto
perchè nella più parte riflettenti studj, anzichè atti
o scritture attinenti agli affari, furono nella massima
<span class="pagenum" id="Page_116">[116]</span>
parte dettati nella lingua greca<a class="tag" id="tag66" href="#note66">[66]</a>. Sebbene codesti
molti cimelj non abbiano ancora di assai avvantaggiata
la storia od altro ramo dello scibile umano;
tuttavia non è detto che quegli che non sono per
anco svolti e pubblicati non abbiano ad essere di
maggiore interesse.
</p>

<p>
Ho detto svolti, perchè quali vennero trovati, non
figurano che altrettanti pezzi di carbone, così resi
dalle ardenti materie onde furono avvolti, nè par
vero che siasi potuto vincere la loro rigidità e spiegarli
e renderli atti alla lettura. C. Rosini aveva
nel 1793 in Napoli edito due tomi di questi scritti
ercolanesi sotto il titolo <i>Herculanensium voluminum
quæ supersunt</i>. Il Canonico De-Jorio fin dal 1823 in
Napoli nella sua <i>Officina de’ papiri</i> ne fece la descrizione
e più Volumi di que’ papiri trascritti sono
omai fatti di pubblica ragione; qualche migliajo
ancora attende la medesima sorte. De Mürr fin dal
1804 aveva in Parigi pur mandato per le stampe un
suo commento intorno ai papiri greci scoperti in
Ercolano <i>De papyris seu voluminibus herculanensibus
commentatio</i>, e Hayter in Londra nel 1810 un suo
lavoro dal titolo <i>A report upon the herculaneum manuscript</i>.
</p>

<p>
Si sa che i papiri e le pergamene fossero la carta
<span class="pagenum" id="Page_117">[117]</span>
usata più comunemente in que’ tempi per le scritture:
quelli costituiti da fili di un giunco cresciuto sulle
sponde del Nilo, avente un tal nome e però d’origine
egizia; questa di pelle per lo più ovina e derivante
il suo nome da Pergamo, città dell’Asia Minore, dove
fu prima usata; le tavolette cerate, di cui tanto sovente
si fa cenno nelle opere antiche, erano per le
più brevi scritture, e chi volesse poi avere più particolareggiate
notizie <i>Dello scrivere degli antichi Romani</i>,
consulti le dottissime dissertazioni edite con
questo titolo da Stefano Morcelli<a class="tag" id="tag67" href="#note67">[67]</a>.
</p>

<p>
Egli mostra come fossero fatte queste tavolette incerate
che i greci chiamavano πίνακίδης, o anche
δηλτωι dalla loro forma simile alla lettera Δ, e come
vi si andasse sopra con lo <i>stilo</i> o <i>grafio</i>, il
quale solcando la cera a guisa di aratro la terra,
diede origine fra’ latini al vocabolo figurato <i>exarare</i>
in significato di scrivere, vocabolo che non è per
anco bandito dal linguaggio de’ nostri curiali, che
bene spesso scrivono <i>esarare una dichiarazione</i>, un
atto, e va dicendo.
</p>

<p>
I biglietti che si spedivano allora così esarati sulla
cera, come vedremo nel venturo capitolo, riferendo
una lettera di Plinio il Giovane, appellavansi <i>codicilli</i>
e i <i>pugillares</i>, di cui parla lo stesso autore nella lettera
<span class="pagenum" id="Page_118">[118]</span>
del libro I delle sue <i>Epistole</i>, contenendo le
suddette tavolette o codicilli, corrispondevano, per
un certo rispetto agli odierni portafogli, poichè servivano
a piccole scritture e annotazioni, non mai ad
opere di lunga lena<a class="tag" id="tag68" href="#note68">[68]</a>.
</p>

<p>
Le città della Magna Grecia, tra cui, come sa il
lettore era Pompei, ricevendo in tutto l’intonazione da
Roma, come nella cultura e nel gusto, derivando usi
e costumi di colà, ne parteciparono anche al lusso
sfrenato.
</p>

<p>
Già ho detto della quantità e sontuosità delle ville
de’ più facoltosi romani che principalmente possedevano
ne’ dintorni di Pompei o nel golfo napolitano.
Lucullo nella vicina Baja profuse tesori: si sa che
le sue cene in Apolline costassero la bagatella di
trentaduemila lire odierne l’una e non occorreva per
esse che avesse convitati: a Baja stessa forò un
monte per derivar l’acqua marina alla sua piscina;
Irzio spese dodici milioni di sesterzi a nutrire i suoi
pesci, pei quali la sua villa fu venduta per dieci
milioni dei nostri. Argomenti da ciò il lettore del
resto. Siffatto spreco degli epuloni romani portato
in provincia era contagioso: perchè i ricchi di Pompei
non lo avrebbero adottato?
</p>

<p>
<span class="pagenum" id="Page_119">[119]</span>
</p>

<p>
Gli scavi ci hanno rivelato pitture e statue di sublime
lavoro, ornamenti d’oro e gingilli, progresso
dell’arte e dell’industria; ma io ne tratterò in separati
capitoli, perocchè valga il prezzo dell’opera il conoscerne
i migliori capolavori. Il Museo Nazionale
di Napoli ne va ricco e costituiscono tutta una storia.
Monili e braccialetti, orecchini ed anelli vi sono leggiadrissimi
e tali da cui l’industria odierna potrebbe
cavarne un eccellente partito, e si sa dal trattato
delle pietre preziose di Plinio come fossero anzi gli
antichi più avanti di noi. Marziale ci ricordò come
le dita de’ ricchi del suo tempo si empissero di
anelli ed anzi se ne avesse più d’uno per falange,
o per articolazione:
</p>

<div class="poem"><div class="stanza">
<p class="i01"><i>Sardonicas, smaragdos, adamantos, jaspidas uno</i></p>
<p class="i01"><i>Portat in articulo.</i><a class="tag" id="tag69" href="#note69">[69]</a></p>
</div></div>

<p>
Si sa che Lollia, gentildonna romana, comparve ad
un banchetto adorna per otto milioni di perle, delle
quali le romane caricavano perfino i calzaretti. Caligola
ne fregiava le prore delle navi e Nerone i letti
delle sue lascivie. Nè si creda valessero meno dell’oggi,
se una sola fu comprata con sei milioni di sesterzj.
</p>

<p>
Non parlerò qui de’ bagni, degli aromi ed essenze
che si prodigavano, chè m’avverrà di trattarne, meco
<span class="pagenum" id="Page_120">[120]</span>
guidando il lettore alla visita delle <i>Terme</i>, cui consacrerò
speciale capitolo, e così de’ banchetti e d’ogni
altra ghiottornia e lautezza, entrate ne’ costumi pompejani.
</p>

<p>
Pur degli spettacoli dirò in altro capitolo e vedrà il
lettore come teatri, comico e tragico, e anfiteatro avesse
Pompei, e comunque città di terz’ordine, vi esistesse
ludo di gladiatori, serragli di belve riservate al circo;
nè farà più maraviglia il vedere i pompeiani sorpresi
dal cataclisma mentre erano accolti nel vasto anfiteatro,
se la libidine di congeneri passatempi veggiamo
solleticata ne’ più strani modi in tutto il
mondo romano; così che a’ giorni di Nerone<a class="tag" id="tag70" href="#note70">[70]</a>, a
cui ci ha pur condotti la narrazione, rappresentandosi
sul teatro l’<i>Incendio</i> del vecchio Afranio, si
diè fuoco davvero alle case e gli istrioni lasciaronsi
padroni di saccheggiarle; e alla rappresentazione
del <i>Prometeo</i> si chiuse con un vero supplizio; quella
di <i>Muzio Scevola</i> col bruciarsi uno schiavo la destra,
e un leone avvezzato a divorar uomini, il fè nel
circo con tanto garbo, che il popolo, cui fu presentato
dall’imperatore, ad una voce implorò per esso
la libertà.
</p>

<p>
Ma io stavo per dimenticarmi di accennare che
quest’imperatore era il buon Marco Aurelio, colui
la cui filosofia è giudicata una continua aspirazione
<span class="pagenum" id="Page_121">[121]</span>
al bene de’ suoi simili e ne’ suoi precetti vi è tanta
cristiana umiltà; che il cardinal Barberini, voltandoli
nella volgar lingua, la traduzione dedicasse
all’anima sua «per renderla più rossa che la sua
porpora allo spettacolo delle virtù di questo gentile.»
</p>

<p>
Nè di tutti i costumi pompejani presumo esaurir
qui l’argomento, che altri risulteranno menzionati
nel restante dell’opera, nè volli, qui del pari toccandone,
per amor d’ordine, che mi si accusasse dipoi
di inutile ripetizione.
</p>

<p>
Come in qualunque altra parte d’Italia e d’altre
nazioni, anche in Pompei viveva in mezzo ai suddetti
ordini cittadini e in mezzo a quel civile reggimento,
senza parteciparne ai diritti ed ai benefici, una
infelicissima classe di uomini, diseredata e tenuta nè
più nè meno di cosa, a’ quali eran devoluti i pesi
maggiori sociali, che si compravano e si vendevano
come giumenti a’ prezzi non di molto maggiori, che
servivano nelle case, a’ capricci spesso di stolti e
di violenti padroni, infrenati da una disciplina severa
e crudele, dalle leggi autorizzata. Questa classe era
quella degli schiavi. Per la più parte Barbari prigionieri
per vicenda di guerra usi a vita indipendente
e impazienti di vendicarsi a libertà. Nelle scorse pagine
vedemmo come tentassero ben due volte in massa
di rompere i ceppi e per ciò dessero grande travaglio
alla Repubblica. Cesare dalla Gallia ne aveva menati,
<span class="pagenum" id="Page_122">[122]</span>
stando a Plutarco ed Appiano, un milione; Lucullo
dal Ponto ne traeva tanti da venderli quattro dramme
l’uno, cioè meno di quattro lire per testa: una dramma
era nello stesso campo di Lucullo venduto un
bove<a class="tag" id="tag71" href="#note71">[71]</a>, e Augusto ne scendeva dalle montagne de’
Salassi ben quarantaquattromila.
</p>

<p>
Mimi e gladiatori da rallegrar circhi ed arene,
amanuensi a copiare, grammatici a corregger libri,
danzatrici e suonatrici di flauto, o come in Grecia,
appellavansi <i>auletridi</i>, ad allietare i banchetti ed a
provocare orgie e lascivie, si avevano per lo più da
questa povera gente, e Pompei questi costumi divideva
con tutto l’orbe romano, e vi cresceva stimolo
la mollezza del clima, ond’ebbero infausta celebrità
gli ozj campani.
</p>

<p>
In Pompei inoltre la coltura de’ campi era interamente
affidata agli schiavi ed erano questi i più infelici.
Sorvegliati da altri schiavi tenuti dal padrone in
miglior conto, o da’ liberti, che erano stati schiavi
un giorno e fatti poi liberi, severi castighi subivano
se recalcitranti o infingardi.
</p>

<p>
Dai vigneti coltivati per essi ottenevansi quelle
uve, d’onde que’ vini di Pompei, che al dir di Plinio<a class="tag" id="tag72" href="#note72">[72]</a>,
ebbero fama tra i meglio accreditati, che
non erano bevibili che vecchi di dieci anni, e pur
<span class="pagenum" id="Page_123">[123]</span>
tanto focosi che chi ne beveva, restava molestato dai
dolori di capo sino all’ora sesta del dì seguente. Certo
è che oggidì la natura di questi vini ha mutato.
Persuaso di quel vecchio proverbio:
</p>

<div class="poem"><div class="stanza">
<p class="i01">.... <i>si Romæ vivis, romano vivito more</i>,</p>
</div></div>

<p>
nello asciolvere all’albergo del Sole in Pompei, chiesi
del vino paesano, nè fu causa che mi desse al capo.
Gli è tuttavia ne’ dintorni, alle falde del Vesuvio, che
si spreme il famoso <i>Lacryma Christi</i>.
</p>

<p>
Abbondante del resto la vendemmia, come in tutte
le terre vicine al Vesuvio e fin su sulle sue pendici;
onde L. Floro, estasiandosi innanzi a questi luoghi,
dicesse la Campania, di cui questa parte che si
specchiava nel Tirreno era la gemma, la plaga più
bella d’Italia non solo, ma dell’Universo, dove in
nessun luogo vi fosse cielo più dolce, terra più
ubertosa e dove duplice pei fiori la primavera e i
monti rivestiti di viti e bellissimo fra tutti il Vesuvio: e
Marziale giugnesse a dire, che il Vesuvio verdeggiante
per pampinose ombre e la nobile uva dando laghi di
vino, paresse che gli Dei del piacere e dell’allegria,
abbandonate le più care lor sedi, venuti fossero a
dimora sui gioghi del Vesuvio. Uditene i versi che
riporto dal Libro IV de’ suoi <i>Epigrammi</i>, sotto il n. 44:
</p>

<div class="poem"><div class="stanza">
<p class="i01"><i>Hic est pampineis viridis Vesuvius umbris;</i></p>
<p class="i02">  <i>Presserat hic madidos nobilis uva lucus.</i></p>
<p class="i01"><i>Hæc juga, quam Nisæ colles, plus Bacchus amavit,</i></p>
<p class="i02">  <i>Hoc nuper Satiri monte dedere choros.</i></p>
<p class="i01"><span class="pagenum" id="Page_124">[124]</span></p>
<p class="i01"><i>Hoc Veneris sedes, Lacedæmone gratior illi,</i></p>
<p class="i02">  <i>Hæc locus Herculeo nomine clarus erat</i><a class="tag" id="tag73" href="#note73">[73]</a>.</p>
</div></div>

<p>
Così Pompei era del pari celebre per le sue pere
e ne forniva le più ricercate mense, come Tivoli le
poma; ferace per le messi e per gli ulivi, e gli scavi
ci hanno dato saggi di frumento ed olive appunto,
come altri molti frutti sia naturali che preparati,
pane, focaccie ed altrettali leccornie; nè parrà
vero che mentre tutti questi camangiari appajono
anneriti e bruciati dalle ardenti ceneri onde furono
investiti, parte del grano rinvenuto conservasse
tuttavia la proprietà vitale, e seminato, malgrado
fossero trascorsi più che diciassette secoli, germogliasse
e porgesse la propria spica e le olive fossero
conservatissime ancora nell’olio.
</p>

<p>
Virgilio nelle Georgiche aveva la fertilità di queste
terre celebrato in questi versi:
</p>

<p>
<span class="pagenum" id="Page_125">[125]</span>
</p>

<div class="poem"><div class="stanza">
<p class="i01"><i>Quæque suo viridi semper se gramine vestit,</i></p>
<p class="i01"><i>Illa tibi lætis intexet vitibus ulmos</i></p>
<p class="i01"><i>Illa ferax oleæ est: illam experiere colendo</i></p>
<p class="i01"><i>Et facilem pecori, et patientem vomeris unci.</i></p>
<p class="i01"><i>Talem dives arat Capua et vicina Vesevo</i></p>
<p class="i01"><i>Ora jugo</i><a class="tag" id="tag74" href="#note74">[74]</a>.</p>
</div></div>

<p>
Dalle onde poi del Tirreno, che baciavano, frangendosi,
il piede alla voluttuosa Pompei, il pescatore
pompejano, tra i cento svariati pesci traeva in copia
il <i>Garo</i>, che or non saprebbesi designare con nome
conosciuto, e con esso facevasi colà il caviale liquido,
che nella bassa Italia si fa tuttavia. «Evvi, dice Plinio,
un altro genere di liquore assai ricercato, al quale
si è dato il nome di <i>garum</i>: esso è composto d’intestini
di pesci o d’altre parti che sarebbero diversamente
a gittarsi, e che si fanno macerare nel sale in
guisa che divenga l’effetto della putrefazione. Questo
liquore componevasi una volta col pesce che i Greci
chiamavano <i>garon</i>»<a class="tag" id="tag75" href="#note75">[75]</a>. Lo stesso Plinio attesta che
Pompei andasse assai lodata, come Clazomene e
Lepti, per il garo<a class="tag" id="tag76" href="#note76">[76]</a>.
</p>

<p>
<span class="pagenum" id="Page_126">[126]</span>
</p>

<p>
Orazio ne faceva menzione, dicendolo composto
di succhi di pesce iberico:
</p>

<div class="poem"><div class="stanza">
<p class="i01"><i>Garum de succis piscis iberi</i><a class="tag" id="tag77" href="#note77">[77]</a>.</p>
</div></div>

<p>
Marziale del pari in un suo epigramma:
</p>

<div class="poem"><div class="stanza">
<p class="i01"><i>Sed coquus ingentem piperis consumet acervum:</i></p>
<p class="i01"><i>Addet et arcano mixta falerna garo</i><a class="tag" id="tag78" href="#note78">[78]</a>.</p>
</div></div>

<p>
E altrove lo stesso poeta:
</p>

<div class="poem"><div class="stanza">
<p class="i01"><i>Nobile nunc sitio luxuriosa garum</i><a class="tag" id="tag79" href="#note79">[79]</a>.</p>
</div></div>

<p>
Era per ultimo lungo queste amenissime sponde
che il Vesuvio sogguarda, che i medici solevano
mandare a curarsi e risanare gli affetti da mal sottile,
e siffatta salubrità di tali luoghi Varrone ricordò
in quelle parole: <i>ubi montana loca ut in Vesuvio,
quod leviora et ideo salubriora</i>, constatataci di poi
anche dall’autorità di Polibio e di Procopio.
</p>

<p>
Queste erano le condizioni di Pompei ne’ primi
anni dell’Era Cristiana, negli ultimi quindi di sua
esistenza, e dei quali io mi faccio ad intrattenere il
lettore.
</p>

<div class="chapter">
<p>
<span class="pagenum" id="Page_127">[127]</span>
</p>

<h2 class="ext" id="cap5">CAPITOLO V.
<span class="smaller">Storia.</span></h2>

<p class="center">
PERIODO SECONDO — IL CATACLISMA.
</p>
</div>

<div class="blockquote">
<p>
T. Svedio Clemente compone le differenze tra Pompeiani e Coloni — Pompei
si rinnova — Affissi publici — La flotta
romana e Plinio il Vecchio ammiraglio — Sua vita — La
Storia Naturale e altre opere. — Il novissimo giorno — Morte
di Plinio il Vecchio — Prima lettera di Plinio il Giovane a
Tacito — Diversa pretesa morte di Plinio il Vecchio — Seconda
lettera di Plinio il Giovane a Tacito — Provvedimenti inutili
di Tito Vespasiano.
</p>
</div>

<p>
Pompei, dopo l’orribile guasto che aveva, pel tremuoto,
toccato nell’anno 63 di Cristo, dileguate mano
mano le apprensioni, andava rimettendosi a nuovo,
facendosi, come già dissi, più bella.
</p>

<p>
A’ romani imperatori della famiglia Giulia, a Galba,
Otone e Vitellio, era nell’anno 70 dell’E. V. succeduta
la serie de’ Flavj, e primo di essi, Tito Flavio
Vespasiano. Tra le cure della sua amministrazione
volse pure il pensiero a Pompei ed a delimitare i
confini del territorio della romana republica, occupato
nel Pago Felice-Augusto dalle tre coorti dei
<span class="pagenum" id="Page_128">[128]</span>
veterani, onde componevasi la militare colonia, e
togliere ogni pretesto, per i quali si rinnovassero
i dissidj del tempo di Publio Silla e le ribalde
soperchierie, spedì Tito Svedio Clemente, rinomato
giureconsulto e tribuno. Studiò egli le rispettive
ragioni de’ cittadini e de’ coloni; vide la prepotenza di
questi ultimi e la violenza, nè bisognava di molto
a capirla, poichè non vi fosse uom dappoco o fanciullo
che a prima giunta non la sentenziasse in
quegli avanzi di guerre astute e ladre; e così saviamente
ogni cosa compose e provvide a’ diritti de’ primi,
che grati i decurioni elevarono la sua statua sur un
piedistallo, precisamente sul posto de’ diritti acquistati
e riconosciuti, presso la strada, cioè, dopo l’emiciclo
di Mammia sull’angolo della via che scorge alla villa
di Cicerone, scolpendovi a perenne ricordanza, la
seguente onorifica iscrizione:
</p>

<p class="inscr">
EX . AVCTORITATE<br>
IMP . CÆSARIS<br>
VESPASIANI . AVG.<br>
LOCA . PVBLICA . A . PRIVATIS<br>
POSSESSA . T . SVEDIVS . CLEMENS<br>
TRIBVNVS . CAVSIS . COGNITIS . ET<br>
MENSVRIS . FACTIS . REI<br>
PVBLICÆ . POMPEJANORVM<br>
RESTITVIT<a class="tag" id="tag80" href="#note80">[80]</a>.
</p>

<p>
<span class="pagenum" id="Page_129">[129]</span>
</p>

<p>
Il De Jorio die’ conto della statua di Svedio, dicendo
che <i>accanto al muro dell’angolo della strada, in livello
molto superiore al suolo antico si trovò una statua togata
di marmo: nella mano sinistra teneva un volume
ed un anello al dito: la testa e le mani s’incontrarono
a piccola distanza: il pilastro che la sosteneva portava
incastrata l’iscrizione</i><a class="tag" id="tag81" href="#note81">[81]</a>.
</p>

<p>
Il benemerito E. Brizio seppe questa statua discernere
per quella di T. Svedio Clemente fra quelle
collocate al Museo di Napoli: vi lesse la sigla S nel
castone dell’anello, significante forse <i>sigillum</i>, forse
Svedius, e descrive del personaggio che rappresenta:
<i>il volto è d’uomo avanzato in età, i capelli sono radi ed
è calva la fronte; dalla faccia si presume una complessione
gracile del corpo</i><a class="tag" id="tag82" href="#note82">[82]</a>.
</p>

<p>
I duumviri stessi, a secondare le dette conciliazioni,
e a prevenire ulteriori dissidj e conflitti fra cittadini
e coloni, provvidero a che questi ultimi avessero
ne’ pubblici spettacoli un posto che non avevano
prima, e l’iscrizione che questo provvedimento testifica,
leggeremo nel capitolo che tratterà de’ teatri.
</p>

<p>
Eliminati così gli inceppamenti che frappor si potevano
al suo risorgimento, Pompei lo veniva in ogni
modo affrettando.
</p>

<p>
Presso il Foro Civile e la Basilica era maggiore la
<span class="pagenum" id="Page_130">[130]</span>
ressa degli operai a sgomberare le rovine, a rinnovar
le colonne: pietre vulcaniche e travertino si venivano
in que’ luoghi trascinando da’ giumenti; le
case, i templi, gli archi sollecitavano un medesimo
lavoro; le vie erano animate di carri e di popolo,
gli Edili sorvegliavano le opere, i cittadini profondevano
l’oro e la fatica degli schiavi alle riparazioni
e come a Roma l’incendio appiccato da Nerone aveva
recato il beneficio di sgomberare di luride casupole
e di sostituirvi palagi marmorei di privati e publici
sontuosi edificj, anche a Pompei il disastro di sedici
anni prima, dissipata la naturale paura che s’avesse a
rinnovare, aveva occasionato miglioramenti non pochi.
</p>

<p>
È così presto dimenticato il dolore e il pericolo
corso, quando ogni cosa sorride d’intorno!
</p>

<p>
Questo bel cielo che si distende sopra Pompei,
questo azzurro mare che ne bacia il clivo su cui si
posa, quella lussureggiante vegetazione che la circonda,
questo aere molle che lusinga i sensi, questo
monte perfino che le sta di fianco, e lievemente fumigando,
sembra ognuno rassicurare che più non
sia per ricominciare la sua lotta interna, nè dare
sfogo a furori esteriori, tutto consigliava, tutto persuadeva
al ritorno nelle graziose casette del passato,
a ripopolare la gentile città, a renderla più bella, più
ornata, più delicata.
</p>

<p>
Pittori, accorsi da Grecia, vi istoriavano le pareti
di leggiadri appartamenti, e preparavano ne’ triclinj
<span class="pagenum" id="Page_131">[131]</span>
e nelle esedre fomiti irresistibili alle lascivie dei
commensali e vi compivano meraviglie di arte; scultori
ne adornavano gli impluvii, i tablini e gli atrii di
vaghissime statue e mosaici; artefici d’ogni maniera
fornivano le ricche suppelletili e gli xisti olezzavano
di rose ed oleandri a profumarne eziandio le camere
terrene od ombreggiavansi di pianticelle e d’arbusti
esotici a miglior frescura di esse, e così ricorreva
la vita più giovanile e tumultuosa per le arterie tutte
della graziosa città.
</p>

<p>
I doviziosi dipingevano sulle muraglie delle case
od all’ingresso della città in caratteri rossi e neri
affissi publici di appigionamento; nè sarà privo di
interesse qui trascrivere quello che Giulia Felice, figlia
di Spurio, fe’ pingere in rosso e fu rinvenuto intatto
come se fatto jeri, per chi concorrere voleva all’affitto
per cinque anni continui di tutti i suoi beni.
Consistevano questi in un <i>bagno</i>, in un <i>venereo</i>, o
luogo di dissolutezze, ed in novecento taberne, o
botteghe, nelle quali si vendevano merci e gli artefici
esercitavano i loro mestieri, colle <i>pergole</i>, o balconi,
sporti all’infuori delle case e co’ <i>cenacoli</i>, o camere
superiori per l’abitazione de’ mercanti, e si lasciava
tempo ad aspirare alla condizione di tali beni
da’ sei agli otto d’agosto; apposta la condizione <i>si
quis domi</i> (o <i>damnatum</i>) <i>lenocinium exerceat ne conducito</i>,
espressa nelle sigle iniziali, onde l’affisso si
chiude; se pure non vogliasi assegnare ad esse
<span class="pagenum" id="Page_132">[132]</span>
quella significazione che vi dà l’illustre Fiorelli, il
quale così ristabilirebbe la formula: <i>si quinquennium
decurrerit locatio erit nudo consensu</i>.
</p>

<p class="inscr">
IN PRÆDIIS . IVLIÆ . SP . F . FELICIS<br>
LOCANTVR .<br>
BALNEVM . VENERIVM . ET . NONGENTUM . TABERNÆ . PERGVLÆ<br>
CENACVLA . EX . IDIBUS . AVG . PRIMIS . IN . IDVS . AVG . SEXTAS<br>
ANNOS . CONTINVOS . QVINQVE<br>
S . Q . D . L . E . N . C .<a class="tag" id="tag83" href="#note83">[83]</a>
</p>

<p>
Altra iscrizione pure fu trovata sul pilastro di una
casa, la qual significa che nell’isola <i>Arriana Polliana
di Gneo Alifio e Virginio Maggiore, dalle prime idi di
luglio</i> (ossia otto di questo mese), <i>si affittano le
botteghe colle pergole ed i cenacoli equestri, convenendo
il conduttore della casa con Gneo Alfio Maggiore</i>.
</p>

<p class="inscr">
INSVLA . ARRIANA<br>
POLLIANA . GN . ALIFI . NIGIDI . MAI .<br>
LOCANTVR . EX . I . IVLIIS . PRIMIS . TABERNÆ<br>
CVM . PERGULIS . SVIS . ET . CŒNACVLA<br>
EQVESTRIA . ET . DOMVS . CONDVCTOR .<br>
CONVENITO . PRIMVM . GN . ALIFI<br>
NIGIDI . MAI . SER .
</p>

<p>
<span class="pagenum" id="Page_133">[133]</span>
</p>

<p>
La brevità del tempo concessa al concorso spiega
la ricerca de’ locali e la tornata affluenza della popolazione
in Pompei.
</p>

<p>
E con essa la foga delle gazzarre e de’ publici divertimenti.
</p>

<p>
Plauto e Terenzio somministravano al Teatro Comico
le loro composizioni. Ovidio la sua <i>Medea</i> e
Seneca e i Greci tragedi le loro opere al Teatro Tragico:
il ludo de’ gladiatori ristabilito provvedeva
all’anfiteatro: i magistrati così di Pompei con siffatte
lusinghiere illecebre venivano richiamando le famiglie
che sgomente l’avevano abbandonata.
</p>

<p>
E i vicini traevano pur di nuovo alle sue feste; gli
antichi usi, le consuetudini prische, la voluttuosa
vita, gli amori avevano come prima, meglio di prima
ripreso.
</p>

<p>
Venere Fisica vedeva nel suo tempio ripigliato il
culto dalla prediletta città cui dava anche il nome.
Giove, Giunone ed Esculapio accoglievano nei rispettivi
loro templi voti e sagrificj, e l’egizia Iside si
rifaceva più venerata del bando cui era stata posta
dall’Urbe co’ suoi bugiardi e disonesti misteri.
</p>

<p>
La fama per ultimo aveva già susurrato la <i>buona
novella</i>, che non aveva ancora dichiarati credenti
lungo tutte queste sponde, ma che sapevasi come
già percorresse le diverse provincie, a sostituir quella
fede che più non era profonda nei Numi, e ad abbattere
quegli altri altari, che ormai, più che dalla
<span class="pagenum" id="Page_134">[134]</span>
convinzione, erano dall’abitudine e dal dovere frequentati,
perchè quei riti erano collegati al modo
di vivere ed alle leggi connessi.
</p>

<p>
Era il prim’anno di Tito Vespasiano quando Pompei
presentava tutto questo superbo spettacolo di vita e
di prosperità, — e siccome mi avverrà di riferire tra
breve l’immaturo fine di quel dottissimo e celebre
naturalista che fu Cajo Plinio il Vecchio, uopo è che
a questo punto informi il lettore del perchè l’illustre
Comasco vi si avesse a trovare.
</p>

<p>
Le due più importanti stazioni navali di Roma a’
tempi dell’impero, riferisce Tacito avere Augusto
stabilito a Ravenna ed a Miseno, dove appunto ha
principio, come sa il lettore, il bellissimo golfo di
Napoli. La flotta, <i>classis</i>, composta di triremi e di
liburniche e di altre navi, o imbarcazioni minori, a
ruote od a semplici remi, era così fra questi due
punti principalmente distribuita.
</p>

<p>
Ora a comandante di quella parte di flotta romana
ch’era di stazione a Miseno, si trovava essere a que’
giorni Cajo Plinio Secondo, detto Plinio il Vecchio.
</p>

<p>
Chi egli fosse giova conoscere, siccome il più
importante personaggio che figuri nella storia ricordato
nel gravissimo evento che sto per narrare,
mercè le famose epistole lasciate dal nipote e indirizzate
a Tacito, il rinomato storico, e compirò questo
debito sotto la maggior brevità.
</p>

<p>
Cajo Plinio Secondo, a dispetto di chi lo volle di
<span class="pagenum" id="Page_135">[135]</span>
Verona<a class="tag" id="tag84" href="#note84">[84]</a>, nacque in Como — <i>Novocomum</i> — l’anno 23
dell’Era Volgare, regnando in Roma Tiberio. Suo padre
fu Celere e sua madre Marcella. Datosi alle lettere,
non fu ramo di scienza cui non si fosse applicato,
e dalla assidua lettura degli autori latini e greci,
solendo sempre prenderne note, come è manifesto
da quanto ne scrisse il di lui nipote e figlio adottivo — Plinio
il Giovine — potè trarne il profitto
migliore. Fu un vero miracolo di studj, considerando
come perduto tutto quel tempo che dava alle altre
occupazioni. Così potè lasciare assai e assai opere,
delle quali la migliore e che si può considerare come
l’enciclopedia dello scibile antico, ci è rimasta ed è
quella che si intitola <i>Naturæ Historiarum</i>, divisa
in XXXVI libri.
</p>

<p>
Essa fu da lui ordinata con certo metodo. Cominciò
col contemplare il mondo in generale; gli astri, le
costellazioni, le comete, gli elementi e le meteore,
tutti i fenomeni celesti e terrestri passano rapidamente
sotto la sua penna. Descrive quindi la terra,
cioè l’Europa, l’Africa e l’Asia, e contiene codesta
parte notizie e particolari importanti sia per la geografia
<span class="pagenum" id="Page_136">[136]</span>
che per la storia. Segue la storia dell’uomo,
poi quella degli animali terrestri, degli acquatici,
degli uccelli, degli insetti e vie via discorrendo. Vi
tien dietro il regno vegetale e vi si tratta degli alberi
stranieri, della gomma, della resina, de’ frutti,
de’ grani che servono alla alimentazione dell’uomo
e per conseguenza dell’agricoltura, del vino e della
coltivazione della vigna e del lino; degli arbusti e
del loro uso nella medicina; de’ fiori, delle api, del
miele e della cera; degli usi differenti delle piante
per l’industria e per i farmaci, delle erbe che crescono
senza mestieri di coltura, di loro virtù e proprietà
per certe malattie; de’ rimedj tratti dagli animali
e da’ pesci. Nove libri consacra alla materia
medica e riesce più completo di Dioscoride e di
Galeno. Passa di poi a’ minerali e metalli, di cui è
per avventura il primo a trattare, nè dimentica in
tale proposito le acque medicinali e i sali. Si occupa
da ultimo delle materie impiegate dalle arti, de’ colori,
delle terre, de’ marmi, delle pietre da fabbrica,
e di quelle preziose; necessariamente toccando della
storia della pittura, della scultura, dell’architettura,
annestandovi digressioni curiose sul lusso de’ Romani,
sulla navigazione, il commercio ed altre interessantissime
cose.
</p>

<p>
Quantità di notizie, profondità di studj e di filosofia
e amenità di forma sono pregi incontestabili di
siffatta opera colossale, della quale il celebre Buffon
<span class="pagenum" id="Page_137">[137]</span>
fa un elogio; abbenchè Geoffroy Saint Hilaire l’abbia
severamente giudicata una mera compilazione<a class="tag" id="tag85" href="#note85">[85]</a>.
</p>

<p>
Svetonio ricorda di Plinio la <i>Storia delle Guerre Germaniche</i>,
compresa in venti volumi<a class="tag" id="tag86" href="#note86">[86]</a>; altri altre opere
che lo attestano indefesso e sapiente scrittore, e ne
fanno ascendere il numero de’ volumi sino a cent’ottanta,
scritti in minutissimo carattere.
</p>

<p>
Lo che non tolse che servisse dapprima nella cavalleria,
che sostenesse di poi continue e cospicue
magistrature, stato essendo procuratore altresì della
Spagna, che fosse augure e da ultimo comandante, o,
come direbbesi in oggi, ammiraglio della flotta romana
a Miseno.
</p>

<p>
È precisamente nel disimpegno di questa onorevolissima
ed importante carica che noi lo troveremo
fra poco.
</p>

<p>
Spuntava l’alba dei primo giorno di novembre. — Una
nebbia trasparente, che non era delle solite d’autunno,
distendevasi su tutto il golfo e vi toglieva quell’ineffabile
sorriso onde fu dal cielo privilegiato: l’aria
era straordinariamente greve e soffocante, nè spirava
da veruna parte alcun soffio di vento. Pur tuttavia,
scendendo alla marina, sarebbonsi vedute le onde
disordinatamente mosse, come in ora di tempesta.
Chi andava colle idrie alle fontane per provveder
<span class="pagenum" id="Page_138">[138]</span>
l’acqua, maravigliava di vederle gocciolare appena
appena; la poche acque de’ pozzi avevano convertito
in acre il loro gusto. Il Sarno medesimo,
la cui ricchezza in allora di onde non è bene argomentata
dalla picciola sua vena d’oggidì, parevasi
per prodigio disseccato repentinamente. Miasmi sulfurei
e di <i>mofete</i><a class="tag" id="tag87" href="#note87">[87]</a> si facevano sentire leggieri dapprima,
poi rendevansi più forti e dominavano, e la
calma e affannosa atmosfera era certo in contrasto
coll’ora mattutina per consueto fresca e pura; nè di
tuttociò sapevansi indovinare le cagioni. Perocchè a
<span class="pagenum" id="Page_139">[139]</span>
quanti fosse venuto in mente di rammentarsi il disastro
del tremuoto accaduto sedici anni addietro, e
temuto avesse per quegli indizj non fosse per rinnovarsi,
rispondeva assicurando la tranquilla sommità
del vecchio Vesuvio, che sorrideva tranquillo;
nè appariva perfino quella bianca virgola di fumo
che d’ordinario vedevasi liberare dalle sue fauci.
</p>

<p>
Mano mano che il giorno avanzava l’aria facevasi
più pesante, più pallida e nebulosa la luce, maggiore
ed affannosa la caldura; ma la popolazione pompeiana
era ben lunge ancora dal sospettare l’imminenza
d’un gravissimo male. V’hanno scrittori perfino che
affermarono non venissero per ciò que’ noncuranti
cittadini rimossi dall’accorrere in folla allo spettacolo
dell’anfiteatro ch’era indetto per quel giorno.
</p>

<p>
E fra i sanguinosi combattimenti di gladiatori e
di fiere li colse improvvisa la collera del Vesuvio.
La clessidra non aveva forse segnata per anco un’ora
dopo il meriggio. Un cupo mugolio rumoreggia
sotterra e sembra esso proceda da lunge, poi s’approssima
mano mano, e ne traballa il suolo, e prima
che gli attoniti spettatori rivengano dalla sorpresa,
repenti spaventosi scoppi si odono dal lato della
Porta Ercolano come di tuoni e di folgori; una
densissima e oscura nebbia invade il cielo e l’aria si fa
più bassa, e la notte più cupa sottentra al giorno.
Tutti sorgono da’ loro stalli e si precipitano in massa
per gli ambulacri e pei <i>vomitorj</i>, la calca urla, si preme
<span class="pagenum" id="Page_140">[140]</span>
e svia in quella oscurità, fra clamori di uomini,
strida di femmine, e nel trambusto v’ha chi cade,
chi sviene e rimane oppresso e schiacciato. Quel
generale frastuono è fatto maggiore e s’addoppia
per l’eco che si ripete da una estremità all’altra
dell’arena<a class="tag" id="tag88" href="#note88">[88]</a>. Urlano agli inattesi fenomeni ne’ sotterranei,
che fiancheggiano le porte principali dell’anfiteatro,
spaventate le fiere, e ne frangono i ferrati
cancelli dandosi invano alla fuga<a class="tag" id="tag89" href="#note89">[89]</a>; gemono i cani
per le vie, mugghiano i bovi, nitriscono i cavalli e tentano
strapparsi alle greppie onde fuggirsene all’aperto.
</p>

<p>
Incomincia un grandinare di pomici e di lapilli; una
pioggia fittissima di ceneri e d’acqua bollente si rovescia
a furia, mentre in qualche parte cadono grossi
basalti che sfondano, stritolano, uccidono dove cadono.
</p>

<p>
Spesse folgori guizzano con odiosa luce ad illuminare
l’orrore di quella scena e rivelano la nera
colonna di fumo che si leva dal cratere del Vesuvio,
pari a pino gigante, e i torrenti di lava incandescente
che si precipitan dal monte, che si fanno strada pei
fianchi aperti d’ogni parte e rovinano e scorrono a
portar desolazione e lutto. Gli alberi, al loro passaggio,
crepitano, inceneriscono e scompajono in un
baleno; ogni vegetazione è arsa e distrutta.
</p>

<div class="figcenter"><a id="fill-140a"></a>
  <img src="images/ill-140a.jpg" alt="">
<p class="caption">La Catastrofe di Pompei. <i>Vol. I. Cap. V. Il Cataclisma.</i></p>
</div>

<p>
<span class="pagenum" id="Page_141">[141]</span>
</p>

<p>
I gemiti, le strida, gli ululati degli uomini rispondono
alla generale rovina e assordano miseramente
la città; la disperazione regna per le sue vie.
Famiglie che fuggono verso il mare dove giunte gittansi
a furia sovra i fragili burchielli, già testimonj
di letizie e di voluttà, e vi trovano fra l’onde procellose
la morte; mariti e padri che vorrebbero trarre
in salvo le mogli ed i figli; questi che in quel bujo
d’inferno vengono da altri accorrenti separati dai
genitori: richiami inutili, pianto disperato, orribili
imprecazioni agli Dei. I magistrati più nulla potevano
e dividendo l’universale sentimento della propria
conservazione, provvedevano a sè medesimi: i sacerdoti,
tolta a stento qualche statua d’oro di nume,
sottraevansi a’ templi: le vestali, non curanti dei
veli candidi e pudici, mescevansi atterrite alla folla
delirante e maledivan la Dea che le privava in quel
punto degli umani soccorsi. Vecchi che non reggono
a’ passi della fuga e s’accasciano rassegnati in attesa
della morte; giovani che, pur volendo involare gli antichi
parenti, sono uccisi da’ proiettili del monte a mezzo
dell’atto pietoso; amanti che spirano nella reciproca
assistenza e nel primiero lor bacio<a class="tag" id="tag90" href="#note90">[90]</a>: confusione
<span class="pagenum" id="Page_142">[142]</span>
e caos terribile e peggiore assai della morte, miscela
orribile di urla, e d’omei, di atroci bestemmie di
uomini e di donne e di mugghj spaventosi di bestie,
cozzo di animali e d’uomini, sfascio di edificj e
gragnuola incessante di lapilli e nembi di ceneri
sottili ed ardenti che invadono case, che penetrano
appartamenti e i più reconditi nascondigli, che soffocano
il respiro, che ricolmano e seppelliscono: puzzo
acuto, insopportabile che ti afferra e stringe le fauci,
che istrozza: in una parola — rovina e morte.&nbsp;—
</p>

<p>
Le torcie resinose che avvisavan taluni d’accendere
a rompere quell’atra notte, squassate qui e
qua per le vie, pei crocicchi e nel foro accrescevano
l’orrore; nè valevano guari all’intento, chè la pioggia
bollente e gli inciampi d’ogni maniera le spegnevano,
onde più sgomentavansi e forviavansi i fuggenti.
</p>

<p>
Fra tanto lutto e terrore non mancarono scellerati
uomini di penetrar nelle case deserte e d’involarvi
denaro e preziosità; ma vindice il Vesuvio li puniva
del sacrilegio, quando correvano di poi a salvarsi
colla infame preda.
</p>

<p>
Chi avrebbe in tanta confusione pensato allora a’
<span class="pagenum" id="Page_143">[143]</span>
poveri prigioni? Intento ognuno per sè, trepido e
curante della propria esistenza o di quella de’ più
cari, chi avrebbe volto un pensiero al povero gladiatore
che stava ne’ ceppi del ludo ad espiare alcun
fallo o a soddisfare il capriccio dell’inflessibil
lanista? Gli scavi pompejani discoprendo ed il ludo
e que’ ceppi, ci chiarì nelle ossa de’ piedi che ancor n’eran
costretti, come là quegli infelici avessero dovuto
attendere l’estremo fato, impotenti a difendersi dalla
furia delle ceneri e della bollente pioggia, impotenti
a sottrarsene colla forza.
</p>

<p>
Ancor la sentinella che vegliava alla Porta Ercolano,
all’ingresso del Pago Augusto Felice, fedele
alla avuta consegna, spirava impugnando l’alabarda
al suo posto, ed il suo scheletro rinvenuto diciotto
secoli dopo, attestò a’ posteri i rigori della militar
disciplina che imponeva Roma a’ soldati.
</p>

<p>
E tu pure, povera vedova di Marco Arrio Diomede,
invano riparasti nell’ampia <i>cella vinaria</i> della
tua casa co’ tuoi più cari, confidando che là non ti
avrebbe raggiunta l’ira dei numi! Venti scheletri si
sono rinvenuti colà, e tanta dovette essere la disperazione
di que’ disgraziati, che le pareti, forse allora
recenti, serbano tuttavia le impronte loro.
</p>

<p>
Ben avevano detto i miseri Pompejani di credere
quella fosse l’ora dello sterminio totale dell’universo.
Seneca, colla divinazione che è propria del poeta,
aveva dipinto alcun tempo prima, od almeno riassunto
tutto l’orrore di tal giorno in que’ versi:
</p>

<p>
<span class="pagenum" id="Page_144">[144]</span>
</p>

<div class="poem"><div class="stanza">
<p class="i01"><i>Trepidant, trepidant pectora magno</i></p>
<p class="i02">  <i>Percussa metu, ne fatali</i></p>
<p class="i02">  <i>Cuncta ruina quassata labent</i></p>
<p class="i02">  <i>Iterumque deos hominesque premat</i></p>
<p class="i02">  <i>Deforme chaos.</i><a class="tag" id="tag91" href="#note91">[91]</a></p>
</div></div>

<p>
Pochi furono i fortunati che giunsero a mettersi
in salvo, fuggendo per mare a Sorrento, a Neapoli
o nelle isole adiacenti: così da’ pochi fuggiaschi fu
pur recata la dolorosa nuova a Miseno.
</p>

<p>
Tre giorni durò la spaventosa catastrofe ed a capo
di essi voi avreste cercato invano Pompei. La misera
città era sepolta e scomparsa sotto l’incredibile
pioggia delle ceneri, e siffattamente scomparsa da
non sopravvivere pure la tradizione del luogo ove
ella ebbe ad esistere, se infino a mezzo il secolo
scorso ebbe a invalere la credenza che là fosse
Pompei dove ora è Torre dell’Annunziata, che è
quanto dire a due miglia da dove venne poscia scoperta.
</p>

<p>
E con Pompei la vicina costiera era egualmente
sparita. La più lontana Stabia aveva patita la medesima
sorte: Ercolano, Retina, Oplonti, Tegiano e
<span class="pagenum" id="Page_145">[145]</span>
Taurania non esistevano egualmente più. I grossi
torrenti di candente lava, che al bagliore sinistro
si vedevano vomitarsi dal cratere e dagli aperti
fianchi del Vesuvio, erano corsi sui monumentali palagi
delle ville di Cesare e dei Fabi e così le avevano
ricolme da stendere sovr’esse una pietra sepolcrale
dello spessore di più metri.
</p>

<p>
Perfino il mare s’era ritratto d’alquanto dal poggio
ove s’assideva la spensierata città che descrivo, sì che
al presente vi si vegga interposto buon tratto di
terreno: il cataclisma dunque era stato così formidabile
che mai a memoria d’uomini non fu poi visto
l’eguale.
</p>

<p>
Plinio, il comandante della flotta a Miseno, non
ebbe appena l’avviso delle incominciate furie vesuviane,
che vi era accorso sollecito, e come poi miseramente
vi perisse, vittima di quella scientifica
curiosità ch’egli ebbe di studiare il formidabile fenomeno,
lascerò che il lettore l’apprenda dall’epistola
che il suo nipote e figlio adottivo Cajo Cecilio
Secondo detto Plinio il giovane, secolui e colla madre
convivente in Miseno, diresse a Tacito, l’illustre
storico amico suo. A tal uopo io la volgo nella nostra
lingua, che congiuntamente all’altra del medesimo
pure a Tacito scritta, completeranno meglio il
povero racconto che della tremenda catastrofe ho io
procurato di fare:
</p>

<p>
<span class="pagenum" id="Page_146">[146]</span>
</p>

<p class="indl">
«Cajo Plinio a Tacito suo salute:
</p>

<p>
«Tu mi domandi ch’io ti scriva della fine di mio
zio, onde ne possa con maggiore verità tramandare
a’ posteri. Ringrazio. Imperciocchè io vegga che dove
essa venga da te celebrata, si appresti alla morte
sua una gloria immortale. Quantunque infatti nello
sterminio di bellissime terre, egli, come i popoli e
le città, sia rimasto, in così memorabile evento ravvolto,
da sopravvivere quasi eterno, e quantunque
egli stesso abbia molte e durature opere lasciate;
molto tuttavia aggiungerà alla popolarità del di lui
nome la immortalità de’ tuoi scritti. Io certo reputo
avventurati coloro a’ quali è dato dal favore degli
dei o di compiere cose degne d’essere scritte o di
scrivere cose degne di essere lette; avventuratissimi
poi quelli a’ quali e l’una cosa e l’altra è concessa.
Mio zio, mercè i proprj scritti e mercè i tuoi, sarà
nel novero di costoro. Laonde più volontieri m’accingo,
anzi insisto a far quello che tu mi imponi.
</p>

<p>
«Trovavasi egli a Miseno ed attendeva al personale
comando della flotta<a class="tag" id="tag92" href="#note92">[92]</a>. Erano le calende di
<span class="pagenum" id="Page_147">[147]</span>
Novembre<a class="tag" id="tag93" href="#note93">[93]</a>, quasi all’ora settima, quando mia
madre gli mostra apparsa una nube d’inusitata grandezza
e specie. Accostumato a star bene alquanto
al sole e quindi a bagnarsi d’acqua fredda, aveva
asciutto in letto e messosi poi a studiare, domanda le
pianelle e ascende in luogo da dove si potesse riguardar
ampiamente il prodigio. Una nube levavasi
(che a chi da lontano l’osservava non avrebbe indovinato
da qual monte, che poi si conobbe essere
il Vesuvio), la cui somiglianza e forma nessuna
altra arbore meglio che un pino avrebbe raffigurata.
Perocchè spingendosi in alto come su lunghissimo
tronco, si diffondeva per certi rami: credo che ciò
procedesse perchè sollevata da improvviso soffio
s’allargava poscia alla base, fors’anco vinta dal proprio
<span class="pagenum" id="Page_148">[148]</span>
peso, candida talvolta e talvolta sordida e macchiata,
a seconda che sorreggesse o terra o cenere.
Parve all’eruditissimo uomo che fosse il grande
evento meritevole di più vicino studio. Comanda allestirsi
una liburnica<a class="tag" id="tag94" href="#note94">[94]</a> e m’accorda, dove il voglia,
seguirlo. Risposi amar piuttosto rimanermene a studiare,
ed egli stesso per avventura m’aveva commesso
alcuna cosa scrivere. Usciva di casa, quando
gli si recarono alcune tavolette<a class="tag" id="tag95" href="#note95">[95]</a> scritte. I classiarii
di Retina<a class="tag" id="tag96" href="#note96">[96]</a>, atterriti dall’imminente pericolo
(poichè quella borgata vi sottostasse, nè altra
via di scampo vi fosse che per le navi), supplicavano
volesse sottrarli a tanto disastro. Ei modifica
la risoluzione e quel che aveva per amor di studio
incominciato, compie colla massima alacrità. Escono
le quadriremi, vi monta su egli stesso non per recar
<span class="pagenum" id="Page_149">[149]</span>
ajuto a Retina soltanto, ma a ben molti altri, poichè
popolata di gente fosse l’amenità della sponda. S’affretta
colà da dove fuggono gli altri ed in mezzo al
pericolo egli regola il corso e tien diritti i governali,
così libero da timore, da distinguere e disegnare
tutte le fasi di quella sciagura e tutte le figure
come gli si paravano agli occhi. Già la cenere era
cascata sulle navi, quanto più s’accostavano, tanto
più calda e più densa; già anche le pomici e le pietre,
nere, bruciate e spezzate dal fuoco, già apertosi un
improvviso guado e la ruina del monte levarsi ostacolo
al lido. Ristato alquanto, se dovesse dar addietro,
al timoniere che a ciò fare l’esortava, <i>i forti</i>,
disse, <i>ajuta la fortuna, raggiungi Pomponiano</i>. Questi
era a Stabia, separato dal seno frapposto, essendo
che il mare, per l’aggirarsi e curvarsi delle sponde,
<span class="pagenum" id="Page_150">[150]</span>
non vi si introducesse che a poco a poco. Quivi,
quantunque non fosse ancora vicino il pericolo, in
vista nondimeno di esso che col crescere si farebbe
più presto, aveva portato sulle navi i fardelli, in attesa
di dover fuggire quando il vento contrario si
fosse acquetato; dal quale il mio zio invece assai
favorito, colà sospinto, abbraccia il trepidante, lo
consola ed esorta e perchè colla propria tranquillità
meglio deponesse il timore, vuole essere trasportato
nel bagno; lavatosi, si pone a tavola e cena allegro
od in sembianza di allegro, lo che è più ancora.
Intanto dal monte Vesuvio in più luoghi divampavano
larghissime fiamme ed alti incendj, il fulgore
e chiarore de’ quali veniva fatto maggiore dalle tenebre
della notte. Egli per rimedio al terrore andava
dicendo quelle che ardevano essere le deserte
e solitarie ville abbandonate al fuoco dallo spavento
de’ campagnuoli. Allora si diede al riposo e riposò
del più profondo sonno. Perocchè il respiro, che per
la corpulenza gli era più grave e sonoro, veniva inteso
da coloro che stavano sulla soglia. Ma lo spazio
per il quale si adiva all’appartamento, s’era per tal
guisa di cenere mista a lapilli cotanto colmo, che se
più a lungo fosse rimasto nella camera, gliene sarebbe
stata negata la uscita. Riscosso, sorge e ritorna a
Pomponiano ed agli altri che avevano vegliato. Consultano
in comune se debbano restar in casa, o vagare
all’aperto, perocchè la casa traballasse per le
<span class="pagenum" id="Page_151">[151]</span>
frequenti scosse, e come scassinata dalle fondamenta,
di qua e di là ondeggiasse, e dell’uscir all’aperto si
paventasse nuovamente il ruinar de’ lapilli, comunque
lievi ed esigui. Nel confronto de’ quali pericoli si decise
per codesto ultimo, in lui la ragione vincendo il
partito, negli altri la paura. Imposti de’ cuscini sulla
testa, ne li accomandano con fasce e ciò fu riparo
contro quanto cadeva. Già altrove il giorno, colà la
notte più buja e densa d’ogni notte, la qual tuttavia
rompevano le molte faci ed i diversi lumi. A lui
piacque di portarsi al lido e da vicino riguardare se
si potesse commettere al mare, perchè mosso e procelloso
perdurava. Quivi adagiandosi sovra un disteso
lenzuolo, una volta o due dimandò dell’acqua
fresca e la bevve. Poscia le fiamme e una puzza di
zolfo, foriero delle fiamme, volgono altri in fuga ed
eccitano lui. Appoggiatosi a due si levò, ma subitamente
ricadde morto, impedito, siccome io argomento,
il respiro dalla più spessa caligine, onde gli
si chiuse lo stomaco, che già per natura aveva debole
ed angusto e soggetto a frequenti infiammazioni.
Come fu ritornato il giorno (il terzo da quello
che a lui era stato l’ultimo), fu rinvenuto il di lui
corpo integro, illeso e ancor ricoperto de’ suoi indumenti,
più simile la posa del corpo ad uno che
dorma, che non a defunto. Io colla madre eravamo
sempre a Miseno. Ma ciò nulla fa alla storia, nè tu
bramasti sapere altro che della morte di lui. Imporrò
<span class="pagenum" id="Page_152">[152]</span>
fine adunque; questo solo aggiungendo che
ho veracemente esposto tutto quello cui ho assistito
o che ho udito al momento, essendochè le cose
vere tutte vengano ripetute. Tu le più saglienti
eleggi; perocchè altro sia una lettera, altro la storia;
altro è per l’amico, altro è scrivere per tutti. Addio.»
</p>

<p>
Così il nipote e figlio adottivo Cajo Plinio Cecilio
Secondo narrò la morte del grande naturalista ed
ammiraglio della romana flotta; ma per quanto autorevole
la di lui testimonianza, non tolse che differentemente
altri la narrassero di poi.
</p>

<p>
Tra costoro, Svetonio, o quegli cui si vogliono attribuire
le <i>Vite degli Uomini illustri</i>, ci fa sapere
come v’abbiano bensì certuni che lo dicano oppresso
dalla violenza della rena e delle faville, ma ve
n’abbia di altri ancora che ritengano essere stato da
un servo ammazzato, quando sentendosi soffocare
per l’ardore, avevalo pregato d’anticipargli la morte<a class="tag" id="tag97" href="#note97">[97]</a>.
</p>

<p>
Il Rezzonico, accostandosi a quest’ultima opinione,
la vorrebbe confortare colla consuetudine de’ Romani
di liberarsi con morte volontaria da’ dolori
della vita, e col sistema di filosofia di Plinio il Vecchio,
il quale non pare che avesse le più precise
idee intorno alla immortalità dell’anima<a class="tag" id="tag98" href="#note98">[98]</a>.
</p>

<p>
<span class="pagenum" id="Page_153">[153]</span>
</p>

<p>
Nè di diversa sentenza era per avventura messer
Francesco Petrarca, se potè nel <i>Trionfo della Fama</i>
introdurre il terzetto che riferisco, mettendo per altro
ancora in guardia il lettore contro quel, che io reputo
errore, come ho già precedentemente dimostrato,
d’aver, cioè, detto Plinio veronese:
</p>

<div class="poem"><div class="stanza">
<p class="i01">Mentr’io mirava, subito ebbi scorto</p>
<p class="i02">  Quel Plinio veronese suo vicino</p>
<p class="i02">  A scriver molto, a morir poco accorto.</p>
</div></div>

<p>
Tuttavia potrebbesi ritenere che il Cantore di
Laura riputasse egualmente essere stato poco l’accorgimento
del vecchio Plinio di esporsi sul lido
del mare alle offese vesuviane, mentre ne fervevano i
furori, e che gli accagionarono la morte, anche senza
ammettere la morte datagli dal servo.
</p>

<p>
Ma all’illustre e severo storico non bastò lo intendere
i casi del vecchio Plinio; laonde pur quelli
del giovine richiese, perocchè avesse saputo costui
essersi trovato ravvolto in quegli spaventosi avvenimenti;
epperò eccitava l’amico ad istruirnelo, ed io
pensando che pur un certo interesse provar dovrebbe
il lettore a conoscerli, a rendersi ben anco ragione
dell’intero luttuoso quadro, dedurrò pur la versione
della seconda lettera che dall’argomento scrisse quell’egregio
all’amico.
</p>

<p class="indl">
«Cajo Plinio a Cornelio Tacito suo, salute:
</p>

<p>
«Tu dici essere tratto dalla lettera, che per tuo
volere ti scrissi intorno alla morte di mio zio, a desiderar
<span class="pagenum" id="Page_154">[154]</span>
di conoscere, quali timori non solo, ma
quali avventure altresì mi sieno toccate (ciò che del
resto m’ero posto per dirti e poi mi sono interrotto).
</p>

<div class="poem"><div class="stanza">
<p class="i01">Benchè d’orror, nel rimembrarlo, frema</p>
<p class="i01">L’animo mio, principierò<a class="tag" id="tag99" href="#note99">[99]</a>.</p>
</div></div>

<p>
Partito lo zio, il restante tempo (poichè a ciò ero
rimasto) io spesi negli studj; poscia il bagno, la cena
ed il sonno inquieto e breve. Per molti giorni innanzi
aveva preceduto il tremuoto; non ci parve notevole
gran che, perchè frequente nella Campania:
ma quella notte<a class="tag" id="tag100" href="#note100">[100]</a> si fe’ sentire talmente da credere
che le cose tutte non si movessero soltanto,
ma crollassero. Irrompe nella mia camera mia madre,
mentre io stava per alzarmi e risvegliarla alla
mia volta. Ci sedemmo nel cortile della mia casa,
<span class="pagenum" id="Page_155">[155]</span>
che di poco spazio divideva la casa dal mare. Non
so se debba chiamare costanza od imprudenza: io
non contava che il diciasettesimo anno. Chieggo un
volume di Tito Livio, e quasi per ozio mi faccio a
leggerlo e, come era il mio costume, a farne estratti;
quand’ecco un amico di mio zio, che non ha guari
era a lui venuto dalla Spagna<a class="tag" id="tag101" href="#note101">[101]</a>, scorti me e mia
madre seduti ed io anzi intento a leggere, si pone
a rimproverare la noncuranza di lei e la mia tranquillità;
contuttociò io non mi distolgo dal libro.
Già era l’ora prima ed ancor dubbia e quasi languida
la luce; già crollate le case circostanti e
quantunque ci trovassimo in luogo aperto, pure essendo
esso angusto, grande e certo era il timore di
rovina. Parve allora finalmente di dover allontanarci
dalla città. Ci segue attonito il volgo, e ciò che nello
spavento appare prudenza, al proprio antepone l’altrui
avviso, ed in gran numero essendo, preme ed
incalza i fuggenti. Usciti dall’abitato, ristemmo. Quivi
assai cose che ti farebbero maravigliare, e assai
sbigottimento patimmo. Imperocchè i veicoli che
avevam comandato di condurci, quantunque in pianissimo
campo, volgevansi in opposta parte, e neppure
rimanevano nello stesso luogo, malgrado con
grossi ciottoli si assicurassero. Il mare inoltre sembrava
<span class="pagenum" id="Page_156">[156]</span>
riassorbirsi in sè medesimo e dal tremuoto
indietro cacciarsi. Certo erasi inoltrata la sponda, e
molti animali del mare giacevan sull’asciutta arena.
Dall’altro lato una nube nera e spaventevole ravvolta
da violenti vortici di un vento di fuoco, si
squarciava in lunghe figure di fiamme, or pari alle
folgori ed ora maggiori. Allora poi quello stesso
amico ch’era giunto dalla Spagna con maggior severità
ed insistenza ci disse: Se tuo fratello, se tuo
zio vive, egli vuole che voi vi salviate; se è perito,
voi vuole superstiti: a che dunque ritardate a fuggire?
Rispondemmo che incerti di sua salvezza non
ci reggesse l’animo di provvedere alla nostra. Nè
oltre si trattiene, via si precipita e rapidamente si
invola al pericolo; nè a lungo andò che quella nube
discendesse sulla costa e ricoprisse il mare. Aveva cinta
e ravvolta Caprea, e tolto alla vista Miseno, che si
spinge avanti. Allora mia madre a pregare, esortare
ed ingiungere ch’io dovessi in qualunque modo
fuggire, poichè giovane lo potessi, non calere a lei
il morire e comechè grave d’anni e di corpo, pur
che ella a me non fosse cagione di morte. Io oppongo
non volere scampare se non con lei, e quindi
presale la mano, la costringo ad affrettare il passo:
ella obbedisce a malincuore e sè accusa perchè a
me cagione di ritardo. Già la cenere arriva, comunque
ancor rara: mi rivolgo; una densa caligine ci
incalzava alle spalle, e ci seguiva rasentando la terra,
<span class="pagenum" id="Page_157">[157]</span>
come torrente. Pieghiam da lato, io dissi, frattanto
che vediamo, onde sorpresi poi nella via, la turba
di chi ci accompagna non ci abbia nella oscurità a
rovesciare per terra. Appena c’eravamo seduti, che la
notte  piomba, non come quando è senza luna o nuvolosa,
ma come in luogo chiuso sia estinto ogni
lume; avresti  udito ululati di femmine, stridere di
fanciulli e gridar di uomini: altri i parenti, altri i
figli, altri il consorte ricercar colle voci: si riconoscevano
a queste: quelli il proprio caso, questi lamentan
l’altrui: v’eran di coloro che per paura della
morte, la morte invocavano. Molti alzavan la mano
verso gli dei, e parecchi negavano aver mai gli dei
esistito e quella reputavano essere la eterna e novissima
notte. Nè mancarono di quelli che i veri
pericoli accrescevano con finti e simulati terrori.
V’eran di coloro che annunziavano venir da Miseno
e averlo veduto ardere e comunque mendaci, venivan
creduti. Si rischiarò alquanto, ma a noi non parve il
giorno, ma il chiarore del fuoco che si avanzava;
se non che questo si arrestò più lontano: di nuovo
tenebre, di nuovo cenere, molta e grave. Questa noi,
levandoci, scuotevamo di tratto in tratto, diversamente
ne saremmo stati, non che soverchiati, schiacciati
dal peso. Mi potrei vantare che un tanto frangente
non mi abbia strappato un gemito e neppure alterata
la voce, se non avessi reputato a me misero di grande
consolazione il perire d’ogni cosa con me e con tutti.
<span class="pagenum" id="Page_158">[158]</span>
Finalmente quella caligine diradata, si risolvette in
fumo o nebbia, quindi si fe’ giorno davvero ed anche
il sole risplendette, comechè scolorito, quale suol
essere quando vien meno. Agli occhi ancor trepidanti
si presentarono mutate le cose, e, come per
neve, oppresse da molta cenere. Reduci a Miseno e
ristorati alla meglio i corpi, passammo la notte sospesi
e dubbii fra la speranza e il timore, prevalendo
il timore. Imperocchè perfidiava il tremuoto
e molti dementi<a class="tag" id="tag102" href="#note102">[102]</a> coi loro spaventevoli vaticinj
schernivano le proprie e le altrui sciagure. Noi per
altro allora, quantunque ammoniti dai passati, e
nell’aspettazione di venturi pericoli, non accogliemmo
il partito di andarcene, finchè non avessimo saputo
dello zio. Queste particolarità, certamente non degne
d’essere registrate nella storia, leggi senza tenerne
conto nello scrivere, nè ad altri poi imputerai che
a te stesso, se non ti sembreranno pur in lettera
convenienti. Addio.»
</p>

<p>
Tito Vespasiano Augusto, l’ottimo imperatore che
deplorava perduto quel giorno in cui non avesse accordata
alcuna grazia<a class="tag" id="tag103" href="#note103">[103]</a>, avuta contezza del lagrimevole
<span class="pagenum" id="Page_159">[159]</span>
evento, non limitandosi, come scrive Svetonio,
a mostrare soltanto la sollecitudine d’un principe,
ma spiegando tutta la tenerezza d’un padre, prima
con confortevoli editti, poi con reali beneficj trasse
agli infelici in ajuto e volle che, tratti per sorte dal
numero de’ consolari i procuratori, questi avvisassero
a’ modi di temperare tante sciagure e soccorrere a
quelle popolazioni littorane ch’erano rimaste senza
tetto e fortuna, disponendo allora che alla ricostruzione
delle rovinate città, od a sollievo de’ superstiti
venissero impiegati i beni di coloro ch’erano
periti nella eruzione del Vesuvio, senza lasciare eredi,
che altrimenti sarebbero stati devoluti al fisco<a class="tag" id="tag104" href="#note104">[104]</a>;
ma diligentemente esaminati essi i luoghi, non parve
loro sano consiglio il disotterrare le sepolte città,
che altra volta avrebbero potuto subire per conformi
cataclismi una medesima sorte, e ne fu però abbandonato
ogni pensiero.
</p>

<p>
Intervenne per tal guisa a Pompei quel che veggiamo
in mezzo agli uomini tuttodì accadere. Lagrime e
desolazione, rincrescimento della vita, e giuri di lutto
perpetuo onorano i primi giorni delle tombe più
predilette: poi il pianto si terge, si accolgono i conforti,
si rassegna a vivere, si dimentica, si ride e si
danza forse nella camera stessa dove il più caro de’
nostri ha dolorato poco prima ed è morto.
</p>

<p>
<span class="pagenum" id="Page_160">[160]</span>
</p>

<p>
Sulle ceneri di Pompei i superstiti hanno arato, e
seminato, crebbero alberi, crebbero vigneti e sorsero
cascinali, e le generazioni che si vennero succedendo
narrarono l’evento come di cosa assai assai lontana
e chi sa forse che non siasi da molti creduto ben
anco che la fama e gli scrittori avessero esagerato
parlando di Pompei come di celebre città della Terra
di Lavoro.
</p>

<div class="chapter">
<p>
<span class="pagenum" id="Page_161">[161]</span>
</p>

<h2 id="cap6">CAPITOLO VI.
<span class="smaller">Gli Scavi e la Topografia.</span></h2>
</div>

<div class="blockquote">
<p>
I Guardiani — Un inconveniente a riparare — Ladri antichi — Vi
fu una seconda Pompei? — Scoperta della città — Rinvenimento
d’Ercolano — Preziosità ercolanesi — Impossibilità
d’una intera rivendicazione alla luce di Ercolano — Scavi
regolari in Pompei — Disordini e provvedimenti — Scuola
d’antichità in Pompei — C. A. Vecchi — Topografia
di Pompei — Le Saline e le Cave di Pomici — Il Sarno.
</p>
</div>

<p>
Ora che il lettore mi ha cortesemente seguìto nel
racconto della sventurata città, entrando in essa
dal lato della antica porta di Ercolano, mi chiederà
dapprima chi sia costui che nel consegnare la tessera
d’ingresso, che abbiam pagata due lire, ci si
è posto come un amico a’ fianchi, dopo averci graziosamente
salutato? Vestito come una giovane recluta
in bassa tenuta, se il vedeste ne’ dì festivi e
nelle occasioni più solenni, di poco differenzia nell’uniforme
dallo spigliato bersagliere del nostro esercito,
e se non ne divide il carattere, ha però discipline
proprie e severe, ed è, per così dire, alla sua
volta irreggimentato.
</p>

<p>
<span class="pagenum" id="Page_162">[162]</span>
</p>

<p>
Egli è altro de’ guardiani della mesta città, il cicerone
che ci sarà guida nella nostra curiosa peregrinazione.
</p>

<p>
L’illustre commendatore Fiorelli, — col quale ho
voluto che il lettore facesse sin dalle prime pagine
di questo libro, e conservasse poi sempre la preziosa
conoscenza, perchè egli sia il benemerito sopraintendente
degli scavi pompeiani, — ha, e per la
custodia di questi scavi e di quelli d’Ercolano,
come per la cura del Museo napoletano, delle antiche
preziosità del Chiostro di S. Martino e di tal altra
interessante reliquia del passato, esistente nella provincia
di Napoli, creato un corpo di guardiani, gente
tutta onesta e fidata, ch’egli assegna a questa o a
quella località, che vi appare abbastanza compresa
ed istrutta dell’importanza del proprio ufficio e della
storia di ciò che vigila ed addita a’ frequenti visitatori.
V’han di quelli cui famigliari son le lingue
inglese, francese e tedesca, e il forestiere però cui
s’accompagna l’intelligente guardiano, trova in lui
un amico che gli apprende con franca disinvoltura
ogni destinazione antica di que’ luoghi e di quegli
oggetti e gli fa intendere ben anco nel disimpegno
del proprio ufficio <i>lo dolce suon della sua terra</i>.
</p>

<p>
Il Guardiano del commendatore Fiorelli, dopo di
essere stato tre o quattro ore con voi, d’avervi colle
sue indicazioni e racconti trasfuso tutto l’interesse
per la risorta città, si rifiuterà, con piglio di naturale
<span class="pagenum" id="Page_163">[163]</span>
cortesia e senza un’ombra di sacrificio, oppur di
affettazione, di ricevere il beveraggio che tenterete
di fargli accogliere e ve lo farà con sì grande sincerità
che sarete quasi mossi a fargliene le scuse,
quasi che la vostra offerta fosse stata una mancanza
alle regole della delicatezza e della urbanità.
</p>

<p>
Le discipline sull’argomento imposte dall’esimio
soprintendente sono severe e ferme: una mancanza
del Guardiano varrebbe il suo licenziamento. E noi
plaudiamo ad ordini siffatti. Nulla di più incomodo
e imbarazzante pel forestiero, ignaro forse de’ costumi
ed abitudini del paese, che di por mano alla borsa
per le mancie, le quali teme o che sieno eccessive,
ovver che sieno al di sotto della convenienza o dell’uso.
Imponete a lui pure una tassa per l’ingresso,
ma pagate voi il cicerone, e liberate noi da ogni
fastidio. Dateci adunque de’ guardiani da voi eletti,
obbedienti a doveri, legati a discipline e noi ci
troveremo così a nostro bell’agio.
</p>

<p>
E così ha fatto appunto il Fiorelli.
</p>

<p>
Ma perchè non appaja ch’io, in grazia di facili
entusiasmi, vegga qui tutto bello e tutto buono, non
lascerò d’additare un non dubbio inconveniente.
Presso a tanto ordine e vigilanza, vicino a tanta severità
e previdenza, non è possibile deplorare l’esistenza
d’un commercio o monopolio che trovate
presso gli ingressi — non dirò delle piccole Guide
a stampa, che credo dettate da intelligenti persone,
<span class="pagenum" id="Page_164">[164]</span>
che sono esatte e bastevoli a dichiarare quanto importa
di conoscere al momento e che formano anzi
altro titolo di lode per il detto signor Fiorelli, da cui
furono per avventura rivedute — ma sì delle copie d’oggetti
pompejani e di fotografie di diversi monumenti
della città o di cose artistiche rinvenute, che a voi
s’offrono a prezzi troppo forti e che per la brama di
portar con voi un ricordo della interessante peregrinazione
e delle care impressioni vi guardate dal
rifiutare. E fossero almeno le fotografie, che pagaste
due lire l’una, fatte bene; ma no; quando siete a
casa vostra vi trovate d’aver nella pressa acquistato
indecenti sgorbj e gettato del denaro in buon dato,
perchè per poco che uomo senta l’amor dell’arte e
dell’antico, per poco che risenta d’interesse nel vedere
questa città, rado addiviene che s’incontri, come
a me è accaduto d’udire da un francese che Pompei
non fosse che <i>un tas des briques et des moëllons inutiles</i>,
e che però non comperi una dozzina almeno di
vedute fotografate.
</p>

<p>
Provvegga dunque il commendatore Fiorelli a cacciare
codesti profanatori, od almeno a far bandire
codesta vera profanazione dal suo tempio.
</p>

<p>
Toltomi dalla coscienza, cui faceva groppo, questo
unico appunto, perocchè a vero dire non si vorrebbe
che la bella vostra si potesse d’una minima nota
censurare per chicchessia, seguiamo senz’altro i
passi dell’onesto guardiano, al quale tarda del pari
<span class="pagenum" id="Page_165">[165]</span>
di addentrarci nei misteri di que’ ruderi solenni e silenziosi.
</p>

<p>
Nel presentarsi tuttavia subito alla nostra vista una
lunga via, fiancheggiata da case prive di tetto e smantellate,
nel vedervi crocicchi, nello scorgere la estesa
massa dei fabbricati già scoperti, vinta appena la
sorpresa dolorosa che di voi si è impadronita avanti
a tanta rovina, voi correte collo sguardo a misurare
tutta quanta la vastità di Pompei, ed a chiedere e
come e quando si fosse messo sulla traccia di una sì
grande scoperta e si avesse posto poscia la mano
all’opera così imponente degli scavi
</p>

<p>
Il Guardiano vi direbbe tutto questo in due parole:
voi da me pretendete di più; io mi cingo pertanto la
giornea.
</p>

<p>
Quando il cataclisma che v’ho narrato fu accaduto,
taluno de’ superstiti pompejani, come doveva essere
naturale, fe’ ritorno alla scena del disastro doloroso
e per forza d’induzioni avrà cercato d’indagare dove
fosse stato il luogo dei <i>calcidico</i> de’ templi, ove serravasene
il tesoro, la Casa del Questore che, amministrando la
publica pecunia, avrà saputo, al par de’ suoi successori
nella bisogna, pensare un cotal poco anche al proprio
gruzzolo; le magioni dei ricchi ove là anche dovevano
esistere <i>di aurei e di sesterzj</i> in abbondanza e
gli arredi preziosi e i muliebri gingilli, vasi murrini,
amuleti d’oro, idoletti e monili, anelli e contigie
d’ogni maniera, e praticandovi fori ed aperture ha
<span class="pagenum" id="Page_166">[166]</span>
procacciato penetrarvi a bottinare. Così accadde che
nelle odierne escavazioni molti luoghi apparissero già
frugati ed espilati, tra cui la summentovata <i>Casa del
Questore</i>, dove nell’atrio vennero bensì trovate,
erette sopra uno zoccolo laterizio incrostato di marmo,
due casse di legno foderate di rame e fasciate
di ferramenta ed ornamenti di bronzo, ma non contenevano
che sole quarantacinque monete d’oro e
cinque d’argento; mentre presso i doviziosi pompejani
e presso uomo di quell’officio assai e assai più
sarebbesi ripromesso di rinvenire. La fretta e la paura
d’impensati crolli avranno impedito l’intera sottrazione.
</p>

<p>
Avvenne parimenti in più luoghi di riconoscere
infatti come più d’uno di questi più o meno legittimi
cercatori di ricchezze fosse rimasto schiacciato
sotto le rovine che forse profanava, stringendo ancora
la borsa, e i pregevoli effetti che s’era appropriato,
vittima della propria insana cupidigia.
</p>

<p>
Ma queste indagini per i gravi pericoli cui esponevano
o furono presto abbandonate, così che le sovvenute
generazioni smarrirono, come già dissi, persin
le traccie dell’infelice città; o fu vero quel che
trovo scritto dall’architetto Gaspare Vinci, ma che
non so da altri confermato, che «i Pompejani rimasti
senza patria ebbero ben presto a fondarne una seconda
non lungi dalla prima. Fabbricarono delle case,
sul principio pe’ soli agricoltori, quindi si formò un
<span class="pagenum" id="Page_167">[167]</span>
villaggio. Questo continuò a denominarsi Pompei:
fu abitato per molto tempo: ma in fine altra catastrofe,
simile a quella che aveva estinta l’antica
Pompei, fece cessare per sempre anche la nuova»<a class="tag" id="tag105" href="#note105">[105]</a>.
</p>

<p>
Toccai già come molti additassero essere stata
Pompei là dove sorse di poi <i>Torre dell’Annunziata</i>,
che pare invece abbia occupato l’area di Oplonte;
or dirò com’altri la collocassero nel sito di <i>Scafati</i>
sulla moderna riva del Sarno, tratti appunto in inganno
da ciò che si sapesse avere un tal fiume lambito
il piede alla sventurata città, e quelli pure, come
il Capaccio e il Pellegrino, che si mostravano edotti
dell’esistenza di rovine nel luogo appellato <i>Civita</i>, le
scambiassero per quelle di Taurania, mentre fossero
precisamente di Pompei.
</p>

<p>
I posteri adunque l’avevano, come già dissi, interamente
dimenticata; la popolare tradizione, che sì
sovente ripara l’obblio e l’ignoranza delle età, non
l’aveva tenuta meritevole pur d’un ricordo!
</p>

<p>
Ma fu vero che anche questa parte d’Italia venisse
crudelmente profanata, istupidita e tiranneggiata dalla
barbarie straniera. Goti e Visigoti, Longobardi e
Franchi, Svevi ed Angioini, Aragonesi e Francesi e
vie via una colluvie d’invasori l’avevano corsa e ricorsa
e se l’erano disputata: chi ne avrebbe pensato,
<span class="pagenum" id="Page_168">[168]</span>
allorchè in forse erasi sempre della vita e degli averi?
</p>

<p>
I primi indizj che s’ebbero della sepolta Pompei
rimontano a’ tempi di Alfonso I re di Napoli e forse
intorno all’anno 1592. Un Nicola di Alagni, conte di
Sarno, volendo condurre un acquidotto, traendo
l’acqua dal fiumicello pompejano fino a Torre dell’Annunziata,
faceva scavare in certa località, quando
l’architetto Domenico Fontana a un tratto si vide
tra le pareti di un tempio, che poi si riconobbe d’Iside
e trovò case, cripte, portici ed altri monumenti. Là si
riscontrano tuttavia spiragli del Sarno che vi trascorre
sotto. Contuttociò non fu ancora sufficiente ammonimento
a designare le rovine della città di Pompei, nè
eccitamento a proseguire nell’opera della scoperta. Perocchè
monsignor Francesco Bianchini, nella sua <i>Storia
Universale provata con monumenti</i><a class="tag" id="tag106" href="#note106">[106]</a>, parlando degli
scavi nello stesso terreno, praticati nel 1689, e com’egli
dice, <i>alle radici del monte Vesuvio, in lontananza
di un miglio in circa del mare</i>, recando, a
maggiore autorità una nota di Francesco Pinchetti,
ch’ei chiama <i>architetto celebre in Napoli per la sua
professione e molto più per il museo sceltissimo ed antichità
erudite da sè raccolte</i>, fa chiaro che il Pinchetti
e altri con lui reputassero come le lapidi romane
e le osservazioni sue istituite sulla natura dei
<span class="pagenum" id="Page_169">[169]</span>
varj suoli scavati, fossero fatte <i>nel loco dove era la
villa di Pompeo</i>. Esso monsignor Bianchini nondimeno
non restò di soggiungere un proprio <i>dubbio</i> che,
cioè, le iscrizioni vedute dal Pinchetti, e da lui non
ancora, potessero spettare invece alla città di Pompei,
e non ad una villa del magno Pompeo e de’ di lui figliuoli;
<i>perciocchè la villa di quella famiglia e di quel
massimo capitano, da Loffredo si giudica non essere
stata sotto al Vesuvio, ma piuttosto verso Pozzuolo, non
molto discosta dal lago Averno</i>.
</p>

<p>
La storia quindi degli scavi non parte che dal 1748,
quando alcuni agricoltori, avendo fatto delle fosse
per piantagione d’alberi, si imbatterono nelle mura
di un edifizio e in una statua di bronzo.
</p>

<p>
Siffatta notizia portata a cognizione di Carlo III,
regnante allora, principe d’alti concepimenti, comunque
despota per eccellenza<a class="tag" id="tag107" href="#note107">[107]</a>, — desti già la sua
<span class="pagenum" id="Page_170">[170]</span>
attenzione e l’interesse della scoperta da poco tempo
fatta di Ercolano, — come aveva fatto per gli scavi
di questa città, fece pur acquisto di tutto il terreno
su cui quegli agricoltori avevano lavorato e casualmente
scoperta Pompei e posto mano ad intraprendere
escavazioni, gli venne dato di ottenerne i vagheggiati
risultamenti.
</p>

<p>
La sorte eguale con Pompei avuta dalla città di
Ercolano nella sciagura e il destino quasi identico
e contemporaneo delle escavazioni, reclamano che
una breve parola io dica qui dell’occasione fornita
di una tale resurrezione intorno ad Ercolano. La
storia di questa città sorella e quella de’ suoi scavi
completa quella di Pompei: è quasi impossibile il
tenerle onninamente divise: l’una all’altra soccorre
indubbiamente.
</p>

<p>
Neppur d’Ercolano sapevasi la precisa ubicazione.
Emanuele di Lorena, principe di Elbeuf, venuto, a
capo dell’esercito imperiale contro Filippo V, in Napoli
nell’anno 1713, innamoratone del cielo e del clima,
e già sposo alla figliuola del principe di Salsa, prese
ad erigersi a Portici una villa; un contadino, levato
dalla escavazione d’un pozzo alcuni marmi, avendoglieli
offerti, fu il primo indizio che lo guidasse
sulle traccie della sepolta città ed estesi subito
gli scavi, non corse guari che rinvenisse iscrizioni
romane ed osche, un tempio con ventiquattro colonne,
ed altrettante statue in giro, una statua d’Ercole ed
<span class="pagenum" id="Page_171">[171]</span>
una di Cleopatra. Eureka! fu gridato da lui e dai
dotti; Ercolano è risorta.
</p>

<p>
I primi capolavori di bronzo e di marmo ritornati
alla luce, proprietà di chi li aveva trovati, andarono
ad arricchire musei stranieri; non così per altro che
i moltissimi rinvenuti di poi non valessero a costituire
tutta una preziosissima raccolta in Napoli di
pitture, di vetri, di medaglie, di utensili, di busti e
principalmente delle due sole statue equestri in marmo
che l’antichità ci abbia trasmesso: quelle dei Balbo,
padre e figlio. E a mille si trovarono i papiri più
greci che latini; in questi come nelle arti più ricca
Ercolano che non Pompei; onde ne nacque l’idea
della creazione d’un’academia la quale illustrasse
i monumenti dell’antico che si sarebbero rinvenuti
negli scavi e che si intitolò <i>Ercolanese</i>.
</p>

<p>
Il re Carlo III, fin dalla prima scoperta, ad impedire
che le antiche preziosità che si sarebbero diseppellite
passassero all’estero, con grave nocumento
del paese, s’affrettava a ricomprare dal principe di
Elbeuf quella proprietà, e spingendo con sollecitudine
i lavori di escavazione, era egli che aveva ottenuta
la certezza che fosse quell’antica città d’Ercolano.
</p>

<p>
Ma quegli scavi tornavano difficili, anzi pericolosi.
Su quella città non era stato un lieve sepolcro di
ceneri e di scorie soltanto, come in Pompei, che il
Vesuvio aveva posto, ma uno greve e di lava e di
<span class="pagenum" id="Page_172">[172]</span>
lapilli infuocati; onde quel sepolcrale coperchio, dello
spessore in più luoghi perfino di venti metri, aveva
cotanto persuaso di sua solidità, da far credere che
fosse tutta una vera roccia vulcanica e non lasciar
sospettare che mai si celasse al di sotto, che le sorvenute
generazioni vi avevano confidenti fabbricato su
tutta una città ed un villaggio, Portici e Resina e
sulle sontuose ville di romani guerrieri, eretto inconsapevolmente
palagi eleganti di artisti di canto e
d’altri facoltosi. Intraprese le escavazioni, era
stato mestieri, non come in Pompei, far uso della
marra, per liberare i sottoposti edificj, ma della
mina, nè si potè agire che colle maggiori cautele,
perocchè a chi scenda e penetri dentro gli scavi ercolanesi
rechi sorpresa e spavento l’udirvi sovra del
capo il rumoreggiar de’ carri e degli omnibus che
animano la graziosa Portici ed anzi paresse necessità
di nuovamente interrare più luoghi frugati ad impedire
il disastro di rovine, privando le moli sovrastanti
de’ loro antichi e naturali sostegni. Laonde
l’intera scoperta d’Ercolano e il ricupero di tutte le
preziosità che nasconde non sarà mai possibile sin
quando non vengano abbattute le belle case e villeggiature
di Portici, nè io sarò mai per dire che
metta proprio conto di pur ciò desiderare.
</p>

<p>
Non a torto quindi il medesimo monarca s’era
sollecitato a recare in sua proprietà anche il terreno
sotto cui tutto creder faceva ascondersi Pompei, acciò
<span class="pagenum" id="Page_173">[173]</span>
non fosse frodato il paese di quanto vi si sarebbe
potuto trovare ed a commettere l’esecuzione su più
conveniente scala delle ricerche e degli scavi, resi
essi più agevoli dalla men dura materia che li copriva,
perocchè quivi non si trattasse che di rimuovere gli
strati di ceneri commiste alle pomici, oltre quella
superficie che vi si era sopra distesa e che già avea
servito alla coltivazione.
</p>

<p>
A riguardo di queste due nobili città rivenute al
giorno, potevasi dire suggellato il vaticinio dal Venosino
espresso nell’Epistola sesta del libro I a Numicio:
</p>

<div class="poem"><div class="stanza">
<p class="i01"><i>Quidquid sub terra est in apricum proferet ætas</i><a class="tag" id="tag108" href="#note108">[108]</a>.</p>
</div></div>

<p>
Se non che parve che una vera, regolare e non interrotta
prosecuzione di tali scavi pompejani non avesse
incominciato che nel 1799 e così vennero di poi alacremente
condotti, che siasi oggimai presso alla scoperta
di una metà della città, essendo tornate alla
luce e mura e porte, e archi e vie molte, e templi
e basiliche, e fori e terme, anfiteatro e teatri, case
e tombe, in una parola tutta la parte più interessante,
tale dovendo ritenersi appunto e per essere
quella che si distendeva lungo la marina e che doveva
però essere indubbiamente la meglio ricerca per
<span class="pagenum" id="Page_174">[174]</span>
la sua animazione prodotta dal porto e da’ publici
ufficj che si adivano e per la frescura che procacciava
il mare e perchè in fatti vi si rinvennero i più cospicui
edifici tanto publici che privati.
</p>

<p>
Se le escavazioni progredivano con certa regolarità,
non vi si portavano nondimeno per lo addietro
tutte quelle cautele, le quali valessero a tutelarle e
difenderle dalla cupidigia di molti, dalla smania di
tutti di posseder qualcosa di quanto si veniva scoprendo.
Coi lavoratori stipendiati mescevansi troppo
spesso estranei che s’appropriavano quel che potevano
ascondersi e portar via: lucernette ed idoletti, gingilli
e monete, cose preziose e volgari vennero così in copia
asportati ed erano occasioni a tanto disperdimento
l’accesso publico e il commercio che in Napoli e
ne’ paesi prossimi a Pompei se ne faceva apertamente.
Non v’ebbe di tal guisa publico o privato
museo d’antichità in tutta Europa che non possedesse
alcuna reliquia antica di questa città.
</p>

<p>
Ma per buona ventura fu posto freno e impedimento
a ciò. Il commendatore Fiorelli — il cui nome
ho già più volte citato e lodato, nè sarà l’ultima
questa che l’avrò a ricordare, poichè esso si connetta
necessariamente ad ogni discorso che di Pompei
si faccia — giunto alla direzione e sovr’intendenza
degli scavi, ottenne dal Governo che venisse limitato
l’ingresso libero in Pompei ne’ soli giorni di festa; che
pur in questi fosse il publico sorvegliato da’ guardiani
<span class="pagenum" id="Page_175">[175]</span>
da lui istituiti; che a’ forestieri e visitatori
degli altri giorni, imponendosi una tassa di lire due
si convertisse il prodotto a vantaggio degli scavi, e
severi ordini si bandirono che vietarono l’appropriarsi
del benchè minimo oggetto, fosse pure una lampadetta
di terra cotta, o qualche piccolo vaso lagrimatorio;
disposto avendo che tutto, nulla eccettuato,
s’avesse a trasportare nel Museo Nazionale di Napoli
a cui egli è tuttora preposto. Così l’egoismo privato
più non detrae agli studj del publico.
</p>

<p>
In Pompei stessa venne un antico edificio acconciato
a scuola d’antichità, comunque non vi sia ora
più d’uno studioso che vi dimori. Colà nondimeno
vi si accolgono oggetti di ogni maniera trovati e
tutte le publicazioni che trattano di Pompei, o vi
hanno qualche attinenza. Il Giornale degli Scavi ne
publica mano mano l’elenco, in un con dottissime
dichiarazioni di iscrizioni, di edificj o d’altre cose
che si vengono ritrovando. Augusto Vecchi, il
bravo patriοta e soldato delle italiane battaglie, più
mesi soggiornando, solitario nella risorta città, pensò
e scrisse il suo libro che denominò Pompei e intitolò
a’ Mani de’ Pompejani, e in cui colla potenza
della sua fantasia ravvivò le morte generazioni e le
morte cose, riconducendo i lettori all’epoca del novissimo
giorno pur da me storicamente descritto e
tenendo conto il più fedele che possibile fosse del
vero nell’opera sua di romanziero.
</p>

<p>
<span class="pagenum" id="Page_176">[176]</span>
</p>

<p>
Il lavoro di ciascun giorno per parte degli operaj
adoperati dalla Amministrazione, sebbene proceda
lento, conduce nonostante sempre alla scoperta di
interessanti cose e la fortuna corona spesso il desiderio
di chi fa gli onori agli illustri personaggi che traggono
a visitare Pompei, nelle felici invenzioni di
oggetti preziosi che poi figurano nelle bacheche del
napoletano Museo. Io pure assistetti all’opera della
marra e dello sterramento di una casa pompejana,
coll’agitazione prodotta dal desiderio e dal timore
insieme che i morti abitatori di essa emergessero da
quelle ceneri, e formai voto che il Governo stanziasse
maggiori fondi a tai lavori: ma chi può attendersi
che in Italia si volga ancora il pensiero e le cure
alle arti, quando l’imperizia o peggio de’ governanti ha
già tanto pesato sui contribuenti?
</p>

<p>
Noi abbiamo dunque dimenticato troppo presto
che fu sempre
</p>

<div class="poem"><div class="stanza">
<p class="i01">D’ogni bell’arte Italia antica madre</p>
</div></div>

<p>
e che se potemmo dare mentita nel passato a chi
Italia aveva detto nome geografico e nulla più, non
era stato che per ciò solo che mai non avevamo
perduto lo scettro dell’Arti Belle.
</p>

<p>
Discorso dell’origine, del progresso e dello stato
attuale delle escavazioni, quantunque il perimetro
della città non sia peranco interamente sterrato; pure
dai fatti esperimenti fu dato misurarne l’estensione
<span class="pagenum" id="Page_177">[177]</span>
che si computa a circa quattro miglia, compresi i sobborghi,
ed è concesso di fornirne la topografia.
</p>

<p>
Pompei venne costruita su di una collina digradante
al mare che in passato la circondava da due
lati e ne costituiva quasi una penisola. Se si riguarda
alla pietra su cui si fonda e che è di natura vulcanica,
anzi direbbesi antichissima lava, si avrebbe argomento
a credere che il terribile incendio del Vesuvio
del 79 fosse stato ne’ tempi caliginosi della
storia preceduto da altri non minori cataclismi, pei
quali la lava o fosse fin qui fluita da quel formidabile
serbatojo, o avesse trovato altri aditi divisi dal cratere
per uscire ad allagare la circostante pianura; seppure
questa collina stessa non fosse una bocca vulcanica
pari ad altre che si veggono attorno al Vesuvio.
Strabone portò l’egual congettura, constatando
prima la sterilità della vetta cinericcia del Vesuvio,
poi le sue profonde caverne e le diverse spaccature,
e reputò doversi per avventura attribuire al suo
fuoco e alle sue ceneri la miracolosa fertilità, per la
quale va la Campania distinta.
</p>

<p>
Ma più specialmente catastrofi non di molto dissimili
toccate a’ paesi circostanti, sia per tremuoti
come in quello memorabile da me riferito del 63
di Cristo, sia per eruzioni ed anche a Pompei, lo
attesterebbe il nome stesso della città, se è vero quel
che afferma la <i>Dissertatio Isagogica</i> di C. Rosini, che
essa venisse chiamata dapprima <i>Pompìa</i>, e che ciò
<span class="pagenum" id="Page_178">[178]</span>
significhi <i>fuoco spento</i><a class="tag" id="tag109" href="#note109">[109]</a>. Nella <i>Via delle Tombe</i> inoltre
vennero trovati in qualche luogo negli scavi, esistenti
sotto le costruzioni di romana origine, avanzi di
altre precedenti opere muratorie d’epoca assai remota
e oggetti d’origine etrusca. Dalla parte opposta a Napoli,
da cui dista forse una quindicina di chilometri, ho già
detto che il seno che vi formava il mare ed entro cui
aveva la propria foce il Sarno, avesse costituito naturalmente
un porto capace di molte navi, anzi, secondo
alcuni, perfino di una intera flotta e che giovava
ai bisogni non della sola Pompei, ma di Acerra e di
Nola, onde per i legni che scendevano o risalivano
di continuo codeste sponde, avesse ragione Strabone
di designarlo come un importante porto e di far
della città un vero emporio, molto più che, navigabile
allora il Sarno, avesse preferenza sui porti di
Stabia e d’Ercolano, per il vantaggio che offriva del
<span class="pagenum" id="Page_179">[179]</span>
trasporto delle merci che giungevano nell’interno
del territorio.
</p>

<p>
Più in là del porto e verso Stabia — ed or direbbesi
verso la via che scorge a Castellamare, città che sorge
appunto sulle rovine di Stabia, fatte prima da Silla
e compiute poi dal Vesuvio — erano le <i>Saline di Ercole</i>,
di cui si veggono oggi pur le vestigia nel luogo
detto Bottaro e la palude a cui fa cenno L. G. Moderato
Columella, non che il verso seguente che ne fa gradevole
menzione:
</p>

<div class="poem"><div class="stanza">
<p class="i01"><i>Quæ dulcis Pompeja palus vicina salinis,</i></p>
<p class="i01"><i>Herculeis</i>....<a class="tag" id="tag110" href="#note110">[110]</a></p>
</div></div>

<p>
e più presso la città le cave delle pomici e delle
moli olearie, ricordate quelle da Vitruvio, da Catone
queste.
</p>

<p>
Ora il mare s’è ritratto di oltre un miglio e fu proprio,
come nel precedente capitolo ho detto, nell’occasione
del cataclisma che ho descritto: nè senza del resto
così formidabili avvenimenti, può constatarsi questo
ritrarsi del mare anche altrove. Ravenna, che fu
principale stazione navale de’ Romani al tempo di
Augusto; e Pisa, che pur nel medio evo fu città marinara
e insigne tanto da misurarsi col naviglio amalfitano
e genovese, distano oggi di molte miglia dal
mare. Venezia ha già veduto abbassarsi il proprio
<span class="pagenum" id="Page_180">[180]</span>
estuario: chi sa che un giorno non appaja una favola
la sua fondazione sulle palafitte di Rialto e dove
furono le lagune non iscorra più la bruna e misteriosa
gondola, ma venga in quella vece tratto dal
pigro bove l’aratro?
</p>

<p>
Il Sarno, ho pur detto, che, dappoichè non aveva
più a bagnare la viva Pompei, ammencite le sue
acque, si fosse ridotto alla condizione di umile ruscello;
la sua vasta imboccatura è segnata ora dal
luogo che si denomina la <i>valle</i> e la sua antica importanza
che aveva già prestato orgogliosamente il
suo nome a’ popoli Sarrasti, come ne lasciavan ricordo
que’ versi di Virgilio, che parlando di Ebalo,
dice com’ei comandasse
</p>

<div class="poem"><div class="stanza">
<p class="i01"><i>Sarrastes populos, et quæ rigat æquora Sarnus</i><a class="tag" id="tag111" href="#note111">[111]</a></p>
</div></div>

<p>
or appena si rileva da chi, rimembrando i passi de’
latini prosatori e poeti che ne ripeterono i vanti, ne
richiede contezza; sì che di lui ad egual ragione dir
si potria quello che il Sebeto, da cui Napoli si designa,
ebbe ad esser chiamato da Metastasio:
</p>

<div class="poem"><div class="stanza">
<p class="i01">Quanto ricco d’onor, povero d’onde.</p>
</div></div>

<p>
<span class="pagenum" id="Page_180b">[180b]</span>
</p>

<div class="figcenter"><a id="fill-180b"></a>
  <img src="images/ill-180b.jpg" alt="">
<p class="caption">Porta d’Ercolano a Pompei. <i>Vol. I. Cap. VII. Le Mura, ecc.</i></p>
</div>

<div class="chapter">
<p>
<span class="pagenum" id="Page_181">[181]</span>
</p>

<h2 id="cap7">CAPITOLO VII.
<span class="smaller">Le Mura. — Le Porte. — Le Vie.</span></h2>
</div>

<div class="blockquote">
<p>
Le Mura, loro misura e costruzione — Fortificazioni — Torri — Terrapieno
e casematte — Le Porte — Le Regioni e le Isole — Le
Vie — I Marciapiedi — Il Lastrico e la manutenzione delle Vie — La
Via Consolare e le vie principali — Vie minori — Fontane
publiche — Tabernacoli sulle Vie — Amuleti contro la <i>jettatura</i> — Iscrizioni
scritte o graffite sulle muraglie — Provvedimenti
edili contro le immondezze — Botteghe — Archi — Carrozze — Cura
delle vie.
</p>
</div>

<p>
Poichè abbiamo, nella narrazione de’ suoi eventi, dimostrato
quanta importanza si avesse Pompei e come
fosse fatta emporio commerciale per ragion del suo capace
porto e del suo fiume e convegno d’ogni industria
prodotta dalle vicine città della Campania; era ben
naturale che si avesse ben anco tutti que’ presidj che
ne tutelassero la sicurezza interna; molto più che
essa avesse preso parte a tutte le lotte ed a tutti i
commovimenti guerreschi, da determinarvi lo stabilimento
d’una colonia militare che davvicino la vigilasse
e tenesse in soggezione.
</p>

<p>
Ella era dunque recinta di solide mura, atta a respingere
assalti esterni e fra le prime opere d’escavazione,
<span class="pagenum" id="Page_182">[182]</span>
quella fu appunto di sterrare le mura onde
conoscere la circonferenza dell’intera città e la sua
configurazione. Così evitavansi eziandio inutili scandagli
all’infuori di essa ed inutili spese. Fu lavoro
codesto compiuto dall’anno 1812 al 1814.
</p>

<p>
Giravano prima codeste mura tutt’all’intorno, misurando
oltre due miglia e producendo una figura
di elissi, l’asse maggiore della quale, che percorre
dalla porta Ercolanea all’Anfiteatro, misura ottocento
passi geometrici, mentre l’asse minore che è dalla
porta Nolana al <i>quartiere de’ soldati</i>, o <i>Foro Nundinario</i>
ne misura soltanto quattrocento; ma negli ultimi
tempi di sua esistenza, e precisamente ne’ giorni di
Augusto, le mura dalla parte della marina, demolite,
vennero sostituite da edifici.
</p>

<p>
Di eccellente, se non sempre di uniforme costruzione,
poichè formata di due muri eretti con macigni
vesuviani ed ottimo cemento, venivano, giusta
il sistema più in uso a que’ tempi di fortificazione, a
tratti a tratti munite di torri quadrate, onde dovessero
valere di salda difesa. Non era con tutto ciò,
siccome dissi, uniforme in tutta la cinta la costruzione:
il muro di essa che riguardava la città può
reputarsi dell’altezza di trentaquattro palmi, mentre
di venticinque fosse quello che sorgeva verso l’esterna
campagna. Nello spazio che tra l’un muro e
l’altro intercedeva di forse venti e più piedi e che
latinamente denominavasi <i>agger</i>, eravi adattato un
<span class="pagenum" id="Page_183">[183]</span>
gran terrapieno capace di molti soldati, i quali per
le grandi gradinate praticate a certi intervalli potevan
giungere sul ciglio delle mura per offenderne
all’uopo gli assalitori.
</p>

<p>
Le torri, che dal lato di settentrione erano meno
frequenti, perchè riuscendo alla collina meno facile
tornavano la sorpresa e l’attacco nemico, costuivansi
di tre piani, come del resto può essere osservato
in altre città dove sieno superstiti congeneri
costruzioni tanto dell’epoca romana che del medio
evo: ne sussistono tuttavia le gradinate di comunicazione,
e se ne usciva poi in tempo d’assedio
alle impensate sortite per certe anguste e dissimulate
porte, appellate <i>posternæ</i>, le quali si aprivano al
piede di esse.
</p>

<p>
Sulle pietre di certa parte delle mura, dove la costruzione
non è curata così come in altre parti, si
riscontrano ancora caratteri oschi ed etruschi, indizj
pur essi meritevoli di studio per la lingua usata in
Pompei, almeno nel parlar volgare, e potrebbero essere
altresì marche per norma della loro collocazione; quantunque
la profondità colla quale sono incise possa dar
luogo a ritenere esserne stato ben differente lo scopo.
Ad ogni modo la natura di siffatti caratteri può valere
all’induzione circa l’epoca della costruzione, che
doveva però essere necessariamente d’assai anteriore
alla guerra sostenuta contro Lucio Cornelio Silla, a
respingere i violenti assalti del quale queste opere
<span class="pagenum" id="Page_184">[184]</span>
validissime di difesa avevano non poco giovato i Pompejani;
se pure non vogliansi attribuire all’epoca
remotissima degli Etruschi e degli Osci; taluni essendo
che punto non esitino a qualificare recisamente d’origine
pelasgica queste mura.
</p>

<p>
Fra l’un muro e l’altro e lungo tutto il terrapieno
summentovato eranvi fabbricate ordinatamente, l’una
all’altra di fronte, camere ed androni, siccome nelle
fortezze odierne si veggono casematte, assai in uso del
resto a que’ tempi in simil genere di fortificazione<a class="tag" id="tag112" href="#note112">[112]</a>, a
ricovero de’ soldati e ad uso di caserme; avvedimenti codesti,
i quali congiuntamente alla rilevante altezza delle
mura, accusano l’importanza non solo della piazza,
ma permettono altresì di sospettare che di ben maggiori
avvenimenti guerreschi di quelli dalla storia
memorati potesse Pompei essere stata teatro.
</p>

<p>
Ma colle mura non finivano i baluardi di difesa
di questa città, le quali non ne proteggevano che
<span class="pagenum" id="Page_185">[185]</span>
quelle sole parti che si presentavano più esposte,
e non erano, cioè, tutelate o dalla profondità della
valle, come verso il lato d’Ercolano, o dalla elevatezza
della collina. Perocchè da un’altra parte avesse
eziandio il mare e da un’altra ancora il Sarno copioso
di acque; sì che per quei tempi presentar potesse
Pompei veramente l’aspetto e l’importanza d’una
piazza fortificata dei nostri giorni, e fornir tutte le
ragioni altresì d’avervi i Romani dedotta una colonia
militare.
</p>

<p>
Della maniera di fortificazione usata in Pompei,
secondo ho più sopra alla meglio intrattenuto il lettore,
Vitruvio, nella sua famosa opera che tratta
della architettura de’ suoi tempi, ne parla nel capo V
del Libro I, e dà i tecnici particolari, a’ quali chi
della materia si diletta, può con utilità rivolgersi,
poichè ad altro ora mi chiama l’argomento<a class="tag" id="tag113" href="#note113">[113]</a>.
</p>

<p>
Per più porte si entrava in Pompei: otto ne han
distinte gli scavi che si vennero fin qui operando,
due delle quali veggonsi tuttavia egregiamente conservate
colla loro antica selciatura, e sono la Porta
Ercolano, tutta di materiale laterizio con intonaco
senza ornamenti, a meno che la sua vetustà non
<span class="pagenum" id="Page_186">[186]</span>
li abbia fatti rovinare, e la Porta Nolana, che menava
a Nola, denominata tal Porta anche Isiaca,
perchè presso vi fosse il tempio consacrato ad Iside
e ne sussistono intatte le forti muraglie fatte di
grossi massi vulcanici e con vôlta superiore.
</p>

<p>
Le altre sei porte appena si distinguono: esse hanno
stipiti in grandi massi riquadrati, e si aprivano: l’una
tra l’Anfiteatro ed il Foro Nundinario o quartiere
de’ soldati, e si chiamava Porta Stabiana, perchè conducente
alla città di Stabia; l’altra fra l’anfiteatro e
la Porta Nolana, che per la vicinanza del fiume doveva
per avventura chiamarsi Porta del Sarno; la terza
era detta Nocera, la quarta di Capua, e così chiamavansi
perchè mettevan capo alle vie per cui s’andava a
quelle città; la quinta, che sorgeva fra la porta di Nola
e quella d’Ercolano, era detta del Vesuvio, perchè in più
diretta corrispondenza con questo monte; la sesta appellavasi
della Marina. La scoperta di quest’ultima porta
venne fatta nel 1863, mercè le sapienti ed esatte ricerche
del commendatore Fiorelli. Innanzi a tale scoperta,
era generale opinione che questa parte della città
che discendeva al mare, come anche vi faceva cenno
la sensibile pendenza del suolo, fosse sempre stata
priva del muro di cinta e specialmente dalla porta
d’Ercolano fino a quella di Stabia; ora la interessante
scoperta del Fiorelli ha somministrato le più irrecusabili
prove come Pompei fosse tutta quanta fortificata,
e forse nelle ulteriori investigazioni e scavi
<span class="pagenum" id="Page_187">[187]</span>
verrà dato di conoscere ben anco se il muro che congiungeva
le due suddette porte sia stato distrutto dalle
funeste conseguenze della guerra.
</p>

<p>
Questa porta della Marina era posta sotto la protezione
di Minerva, e la statua in terra cotta di questa
dea, che vedesi ancora entro una nicchia a destra di
chi entra, l’attesta.
</p>

<p>
Nella Porta d’Ercolano sono praticate tre arcate,
quella di mezzo per i carri e le due laterali per i
pedoni: essendo la principale arteria, come vedrem
più avanti, era questo un ottimo accorgimento alla
miglior sicurezza della vita ed a scanso di disordini
d’ogni sorta.
</p>

<p>
È poi degnissima di osservazione il vedersi in questa
Porta alle relative spalliere correrne tutto il lungo
certe incavature destinate a ricevere la grossa imposta
di legno, o saracinesca, che dal piano superiore si calava
per chiudere; perocchè generalmente si reputasse fin
qui che simil genere di fortificazione fosse il trovato
de’ bassi tempi e medievali, ed ora invece colla scoperta
di questa Porta di Pompei si abbia la irrefragabile
prova che i vecchi castelli feudali non avessero
fatto colle loro saracinesche che applicare quanto
già gli antichi avevano praticato<a class="tag" id="tag114" href="#note114">[114]</a>.
</p>

<p>
<span class="pagenum" id="Page_188">[188]</span>
</p>

<p>
Finalmente è dato distinguere pur adesso il Vallo
col gran fossato nella profondità di venti a trenta
piedi con altro muro opposto, il quale serve di parapetto
e controscarpa, novella testimonianza di più
antica militare importanza, e nel quale i Pompejani
degli ultimi tempi avevano publica e bella passeggiata.
</p>

<p>
Ora mi resta a compiere l’osservazione, per così
dire, generale sulla struttura della città, di far menzione
della sua interna divisione per quartieri o regioni,
della sua suddivisione in isole o comprensorii
di case isolate. Una carta iconografica degli Scavi
del 1868 unita alla <i>Nuova Serie del Giornale degli
Scavi</i> e che può dirsi una Pianta di Pompei, dimostra
questa città divisa in nove regioni, delle quali non
apparirebbe scavata interamente che la settima, buona
parte della sesta, un’isola della prima, una della
nona e cinque della ottava ed una, cioè l’anfiteatro,
<span class="pagenum" id="Page_189">[189]</span>
della seconda. La regione settima vedesi ripartita in
quattordici isole, della seconda delle quali è fornita
una pianta, e la sesta ne ha sterrate undici. Tutte
le isole poi avevano una propria denominazione,
desunta forse dal principale suo proprietario, siccome
è manifesto dalla epigrafe, che ho già riportata
e che per la prima volta venne edita dal Mazois<a class="tag" id="tag115" href="#note115">[115]</a>,
che ne apprese denominarsi <i>Insula Arriana Polliana</i>,
quella ove trovavansi ad affittare le botteghe, colle
pergole ed i cenacoli equestri di Gneo Alifio Nigidio
Maggiore. Argomentando da questa nomenclatura, il
chiarissimo archeologo De Petra crede potersi denominare
l’<i>insula</i> prima della <i>regio</i> prima <i>Popidiana
Augustiana</i>, perchè il proprietario principale della
casa che in essa si trova, finora appellata del <i>Citarista</i>,
risulta dalle graffite epigrafi publicate dal Zangemeister<a class="tag" id="tag116" href="#note116">[116]</a>
essere stato <i>Lucio Popidio Secondo</i>, coll’aggiuntogli
nome di <i>Augustiano</i>, forse per un sacerdozio
di Augusto da lui esercitato<a class="tag" id="tag117" href="#note117">[117]</a>. Con siffatto
criterio non sarà forse impossibile negli ulteriori
disterramenti giungere a discoprire la più parte delle
denominazioni, delle <i>insulæ</i> di tutte le regiones.
</p>

<p>
Entrati nella città, ho già detto in addietro la
profonda e solenne impressione di dolore che subito
<span class="pagenum" id="Page_190">[190]</span>
vi produce. Queste vie deserte e mute, fiancheggiate
da edifizj scoperti di tetto e smantellati, diroccati la
massima parte interamente del loro piano superiore;
questo lungo ordine di case da un lato e dall’altro
succedentisi, numerizzate e recanti qui e qua affissi
in caratteri rossi e neri di spettacoli, di pigioni, di
raccomandazioni, di voti, di annunzj industriali, o
iscrizioni bizzarre; questi emblemi sovrastanti alle
tabernæ o botteghe e queste pitture che talvolta ne
decorano la fronte; questi solchi che vedete profondamente
impressi nella pur solida pietra vesuviana
onde tutte le strade pompejane sono lastricate lasciati
dal trascorrere de’ frequenti veicoli, vi fanno
credere e persuadere che l’immane cadavere sia caldo
tuttavia, che il suo cuore abbia dato appena il suo
palpito supremo, che questa città soltanto jeri fosse
piena di vita e di azione. Un sentimento adunque di
sublime pietà s’indonna di voi dinanzi a tanta rovina,
come precisamente se la catastrofe fosse l’opera
appena della precorsa notte.
</p>

<p>
Chiama poi specialmente la nostra osservazione il
vedere come tutte le vie sieno da ambe le parti costeggiate
da un rialzo o marciapiede. Non essendo
ampie, questo sistema, adottato del resto anche altrove
in tutte le vie consolari e militari, rendeva più
facile la circolazione a piedi: perocchè l’un margine
valesse a chi andava, l’altro a chi veniva: entrambi
poi ad evitare l’urto delle ruote dei carri e delle bighe
<span class="pagenum" id="Page_191">[191]</span>
o d’altri plaustri e quello dei cavalli che tenevano
il mezzo. Il qual mezzo della via, per laterali rialzi,
costituiva quasi un letto di torrente, e giovava appunto
al trascorrimento delle acque piovane, le quali
in tempi d’acquazzoni o di lunghe piogge, atteso
anche il declivio della città che degradava, come più
volte dissi, al mare e che però precipitavansi dalla
parte più alta, convertendosi in torrente, avrebbero
altrimenti rese impraticabili le vie e innondate ben
anco le abitazioni.
</p>

<p>
A tale effetto si riscontrano di tratto in tratto in
questo mezzo delle vie come degli spiragli quadrati
protetti da inferiate, per i quali le dette acque piovane
mettevansi, rivelando altresì come di sotto vi
fossero opportuni condotti che poi sfogavansi nel
Sarno; tal che l’edilizia d’allora nulla avrebbe di
certo ad imparare dalla moderna, alla quale si può
francamente affermare essere stata in cotali opere
maestra.
</p>

<p>
L’abate Domenico Romanelli, nel suo <i>Viaggio a
Pompei</i>, osservò eziandio in tutto il corso principale
della città <i>nel rialto di queste viottole</i>, com’egli chiama
i marciapiedi, alcuni forami che servivano senza fallo
per attaccarvi i bestiami, se taluno avesse dovuto
trattenersi, ovvero entrare nelle botteghe o nelle case;
a un dipresso come in Firenze e altrove vedonsi per
lo stesso scopo infissi ancora nelle muraglie de’ più
cospicui palazzi de’ grossi anelli in ferro od in bronzo
<span class="pagenum" id="Page_192">[192]</span>
artisticamente lavorati, ond’esservi accomandati, cioè,
i palafreni de’ cavalieri visitatori.
</p>

<p>
L’inglese che visita Pompei se ne parte adunque con
una disillusione di più per l’amor proprio del suo paese
e massime de la sua Londra. Egli che sin a quel
giorno ha per avventura attribuito ad esso il vanto dei
provvidi marciapiedi delle sue vie, s’accorge invece
esserne stato preceduto da quasi diciotto secoli da
Pompei, tanto piccola in comparazione della sua popolosa
capitale. <i>Oh shocking!</i>
</p>

<p>
Per transitare poi dall’un marciapiede all’altro, senza
l’incomodo della scossa che si riceve dallo scendere
l’uno e dalla fatica dello ascendere l’altro, fatica pure
sensibile in un clima meridionale, a’ capi delle vie
trovansi collocati uno o più grossi macigni a superficie
piana nel mezzo, i quali essendo all’altezza de’
marciapiedi, servivano come di transito o ponte. Quei
macigni sono poi collocati in modo che i carri e le
bighe possano fra gli spazj laterali trovar passaggio
alle ruote loro. Di tal guisa, anche in tempo di pioggia
era lecito attraversar la via senza entrare nel
grosso letto delle acque che tra i due rialzi scorrevano
come gore o torrenti.
</p>

<p>
Ho già ricordato come il lastricato di queste vie
si costituisse di larghi massi di pietra del Vesuvio, i
quali sebbene appajono irregolari, cioè tagliati ad esagoni,
ottagoni e trapezj e quasi disordinatamente posati,
pure per virtù di un tenacissimo cemento che
<span class="pagenum" id="Page_193">[193]</span>
vi sembra pietrificato, si uniscono abbastanza bene per
guisa, che anche adesso, dopo i molti anni da che sono
scoperti, vi sia ben conservato. La base su cui posano
è formata di altro strato di acciottolato e di
arena, com’era uso generale degli antichi che siffatto
metodo chiamavano <i>sternere</i>; onde dal participio di
questo verbo, stratum, ne derivò alle vie la denominazione
di stratæ, e la nostra parola italiana strada. Tito
Livio fa menzione di codesto sistema di viabilità in
quel passo: <i>Censores vias sternendas silice in urbe, et
extra urbem glarea substernendas, marginandasque</i><a class="tag" id="tag118" href="#note118">[118]</a>.
</p>

<p>
In parecchie delle vie vedesi per certi tratti codesto
selciato assai sconnesso e negletto, ma tale nondimeno
da lasciar credere che possa essere ciò stato
l’effetto o del tremuoto o dell’ultimo cataclisma. Nondimeno
vi si ravvisa a prima giunta la trascuratezza
di sua antica manutenzione, e in verità me ne feci
argomento di sorpresa da che a più dati avessi raccolto
prove di sommo encomio per l’antica edilizia
pompejana; ma un articolo dell’egregio F. Salvatore
Dino me ne diè plausibilissima ragione, avendo
rammentato come la manutenzione delle vie (munire
vias) incombesse, per la legge Giulia Municipale che
fu il fondamento delle costituzioni comunali italiche,
<span class="pagenum" id="Page_194">[194]</span>
ai proprietarj delle case per quel tratto che stava a
queste davanti. Non essendo quindi a cura del Municipio
la conservazione delle strade, la negligenza
e l’impotenza dei detti proprietarj produceva quegli
sconci spesso dannosi al traffico ed al passaggio cittadino.
Dove da un lato erano publici edifici, la spesa
della manutenzione dividevasi tra il proprietario da
un lato e il comune dall’altro e da siffatto obbligo che
era tra i tanti <i>munera publica et privata</i>, non poteasi
alcuno esentuare e gli edili a cui apparteneva questa
parte dell’amministrazione comunale avevano tali facoltà,
che nel caso in cui quell’obbligo non si compisse,
potessero indirettamente costringere i cittadini alla sua
esecuzione. Così nella citata legge Giulia era prescritto
che se alcun proprietario non attendeva alla conservazione
della rispettiva parte di strada, l’edile la
desse in appalto, annunziandola dieci giorni prima e
naturalmente le spese che occorrevano venivano fornite
in proporzione da’ proprietarj caduti in contravvenzione<a class="tag" id="tag119" href="#note119">[119]</a>.
Altrettanto dicasi dei margini. Della giustizia
delle quali osservazioni se ne può avere una
prova nel riscontro delle vie peggiormente tenute
avanti le case meno belle.
</p>

<p>
Due strade principali intersecavano Pompei: l’una
verso settentrione che immettevasi nella via <i>Popiliana</i>
e conduceva a Nola: l’altra si distaccava dalla
<span class="pagenum" id="Page_195">[195]</span>
<i>Domiziana</i> in Napoli — non <i>Domizia</i> come la più parte
scrive, perocchè questa, testimonio Cicerone, fosse nelle
Gallie<a class="tag" id="tag120" href="#note120">[120]</a> — passava per Ercolano ed Oplonte ed attraversando
la città riusciva per la porta Isiaca lungo
il Sarno e metteva capo a Nocera.
</p>

<div class="figcenter"><a id="fill-194b"></a>
  <img src="images/ill-194b.jpg" alt="">
<p class="caption">Via Consolare. <i>Vol. I. Cap. VII. Le Mura, ecc.</i></p>
</div>

<p>
Grandi e piccole sono le vie sinora scoperte: la
<i>Consolare</i> è tra le prime. Era questa la via che ora
accennai staccarsi dalla Domiziana e percorrendo la
suindicata località formava una diramazione della
famosa via Appia, detta la regina delle vie<a class="tag" id="tag121" href="#note121">[121]</a>, la quale
assunse il nome da Appio censore e partendo dalla
Porta Capena di Roma, o piuttosto dal Settizonio, e
<span class="pagenum" id="Page_196">[196]</span>
giù giù, comunicava colla Domiziana, giusta la memoria
lasciataci da Strabone: <i>Tertia via a Regio per
Brutios et Lucanos et Samnium in Campaniam ducens,
atque in Appiam viam</i><a class="tag" id="tag122" href="#note122">[122]</a>. Di questa, fuori della città,
come la Latina e la Valeria, non se ne hanno più
che pochi ed appena discernibili avanzi. La più
parte tuttavia di questi appartiene alla seconda.
</p>

<p>
Più anguste erano le vie di Pompei dal lato occidentale
e più irregolari: presso al Foro ed a’ teatri
appajono più larghe e diritte, come infatti lo esigeva
la maggiore affluenza di gente che per quelle traeva.
</p>

<p>
Come tali vie interne della città si chiamassero
in antico non oserei qui affermare: l’indagine sarebbe
troppo ardua: la denominazione che si hanno di
presente ebbero dalle particolarità che vi si ritrovarono.
La <i>Via dell’Abbondanza</i>, a cagion d’esempio,
chiamata dapprima <i>Via de’ Mercanti</i>, per la continuità
delle botteghe che vedevansi dall’uno e dall’altro
lato succedersi, mutò di poi nome a causa della figura
scolpita sulla prima fontana che vi si incontra.
Questa via doveva essere chiusa da porta dal lato
del Foro, perchè tuttavia si osservano nel pavimento
i buchi occupati dagli arpioni e i piombi che li suggellavano.
La <i>Via del Lupanare</i>, dove erano la fabbrica
del sapone e le case di Sirico, di cui a suo
<span class="pagenum" id="Page_197">[197]</span>
luogo m’avverrà di dire, ricevette la denominazione
dal luogo destinato a’ piaceri sensuali, che in essa
vi è, e il cui uso è anche di troppo attestato da pitture
e iscrizioni graffite le più indecenti. La <i>Via
d’Augusto</i> le è contigua; quella <i>della Fortuna</i> ha il
tempio dedicato a questa volubile Diva; quella <i>del
Mercurio</i>, quella <i>delle Terme</i>, ove appunto sono i
bagni publici, e quella delle <i>Tombe</i> o <i>de’ Sepolcri</i>,
sono le principali fin qui scoperte. Delle minori, o
vicoli, nominerò alcune. Il viottolo <i>de’ Dodici Dei</i>, — <i>Dii
Majorum Gentium</i> — dove sull’angolo vedesi una
pittura rappresentante le dodici grandi divinità, che
Ennio nominò in questi due versi:
</p>

<div class="poem"><div class="stanza">
<p class="i01"><i>Iuno, Vesta, Ceres, Diana, Minerva, Venus, Mars,</i></p>
<p class="i01"><i>Mercurius, Jovi, Neptunus, Volcanus, Apollo.</i></p>
</div></div>

<p>
Al disotto sono dipinti due serpenti, come in guardia
d’un altare sacro agli Dei Lari, epperò dagli antichi
appellato <i>Lararium</i>: il viottolo <i>del Calcidico</i>, quello
<i>del Balcone pensile</i>, dall’unico balcone che ancor si
vede sorretto da molti sostegni per conservarlo, e
quello fra la <i>Via Stabiana</i> e il <i>Vicolo Tortuoso</i>.
</p>

<p>
In ogni via eranvi poi fontane publiche, a cui l’acqua
proveniva dalle più alte sorgenti del Sarno; così
distribuivasi essa eziandio per le case più agiate, nelle
quali veggonsi ancora condotti di piombo ramificati
ascosamente dentro le pareti. Alle fontane pubbliche
ricorreva ognuno ad attinger acqua con idrie, anfore
<span class="pagenum" id="Page_198">[198]</span>
e <i>sitellæ</i>, ed esse veggonsi pur adesso a vergogna delle
nostre città, le quali risentono troppo spesso del difetto
di ciò che dovrebbe entrare non unicamente nei
modi consueti d’alimentazione, ma ben anco dell’igiene
publica. Napoli e Firenze, a mo’ d’esempio, città
insigni sotto ogni riguardo, più che altre, da lungo
tempo sentono indarno il desiderio d’aver migliori e
copiose acque, perchè i municipj in luogo di sollecitamente
provvedervi, perdonsi in progetti e discussioni
e così — solito vezzo nostro — nella vista del
meglio si trascura il bene.
</p>

<p>
Sui canti ed a’ quadrivj eranvi altari a divinità
tutelari, e già ricordai talun esempio; egualmente poi
a’ costumi pagani, anche i cristiani si informarono e si
vennero per le vie pur delle città più popolose
erigendo tabernacoli, dipingendo madonne e santi,
che per altro la civiltà moderna va facendo scomparire
per rilegarli unicamente nelle chiese. I Pompejani
avevano assai divozione per quei loro numi famigliari
e ritraevano per ogni loro necessità auspicj
da quella esposizione publica e profondevano venerazione;
perocchè i pregiudizj e le superstizioni
abbiano sempre nella bassa Italia, qualunque la religione,
attecchito.
</p>

<p>
Nè a questo solo il sentimento religioso e superstizioso
de’ pompejani si limitava; ma creduli a’ maleficj
e fatucchierie, reputavano ovviarvi altresì con
appendere amuleti.
</p>

<p>
<span class="pagenum" id="Page_199">[199]</span>
</p>

<p>
Fin sulle botteghe pompejane sculti o dipinti veggonsi
ancora i <i>phalli</i>, sconci emblemi, diremmo
adesso, ma usitati e frequenti allora, perchè si tenessero
siccome efficaci talismani contro le male influenze,
o come chiamerebbesi odiernamente nell’Italia
Meridionale, dove son tuttavia quelle ubbie radicate,
contro la <i>jettatura</i>. I <i>phalli</i> dovevano, nell’intendimento
de’ Pompejani, come adesso de’ Napolitani i corni
di bufalo o di corallo, allontanare ogni disastro da’
commerci e valer di propizio augurio; e così vi aggiungevano
fede, che lavorati in corallo od in
ambra, in oro, argento o bronzo, si portassero pure
da fanciulli e da vergini donzelle sospesi al collo
siccome fanno, per ragione d’ornamento, le nostre
donne oggidì con medaglioni ed altrettali gingilli.
Questi emblemi non è dunque vero che valessero
sempre a designare i ricetti della prostituzione;
onde uno di essi può vedersi su d’un pilastro
dell’albergo di Albino, del quale ho già parlato, e
certo non ad altro scopo che d’essere talismano onde
tener lontano da’ viaggiatori e dal luogo dato all’industria
i mali influssi del <i>fascino</i> o <i>mal occhio</i>.
Che poi a scongiurare maleficj e fascini si adoprassero
oggetti turpi e ridicoli, fra cui il <i>phallus</i>, l’apprendiamo
da Plutarco<a class="tag" id="tag123" href="#note123">[123]</a>; e S. Agostino nel libro 7,
c. 24 <i>De Civitate Dei</i>, ci fa sapere come l’osceno
<span class="pagenum" id="Page_200">[200]</span>
emblema venisse persino recato inalberato su di
un’asta in processione per le campagne con grande
pompa in onore e nelle feste di Bacco<a class="tag" id="tag124" href="#note124">[124]</a>. Altri amuleti
ritrovati negli scavi rappresentavano scarabei,
uccelli, testuggini e pesci.
</p>

<p>
Io già toccai in un antecedente capitolo, parlando
delle costumanze pompejane, come si solesse per le
vie, nè più nè meno che si pratica odiernamente da
noi, scrivere ne’ luoghi più frequentati annunzi ed
affissi di proposte di pigioni e sollecitazioni di voti,
sia a proprio vantaggio, sia a quello di talun candidato
alle cariche più elevate, e recai a prova diverse
iscrizioni di questi generi: dissi che altrettanto si
usasse, per avvertire spettacoli publici e ne recai pure
esempio trascrivendo taluno di siffatti avvisi rinvenuti
sulle muraglie esterne delle case in caratteri rosso
o nero; ora mi rimane ad accennare come la pratica
servisse altresì ad altre più curiose bizzarrie.
</p>

<p>
Era questa l’abitudine di oziosi, di cui certamente
abbondar doveva Pompei, di amanti, che per avventura
non avevano tutto l’agio che si ha adesso di far
pervenire alla fanciulla amata l’espressione de’ proprj
sentimenti, di soldati o gladiatori petulanti, di scrivere
o graffire con qualche punta su’ muri o motti
<span class="pagenum" id="Page_201">[201]</span>
o sentenze o dichiarazioni d’amore o stupide insolenze.
Gli scavi han pure fatto rivivere tuttociò e facilmente
si posson leggere tuttavia queste iscrizioni d’ogni colore
e sapore, come se solo jeri fossero state scritte
o graffite. Nè sicuramente furono poche quelle che
vennero lette sia nella lingua osca, che sembra
essere stata la volgarmente parlata, come già m’espressi,
sia nella latina, se valsero a materia d’illustrazione
ad uomini assai dotti, per opere speciali,
quale quella del Garrucci dal titolo appunto di <i>Inscriptions
gravées au trait sur les mures de Pompei</i> e
l’altra del Fiorelli <i>Monumenta epigraphica pompejana
ad fidem archetyporum expressa</i>, le quali già m’avvenne
di menzionare al principio di questo mio libro.
</p>

<p>
Non s’è inoltre dimenticato certo il lettore dell’episodio
per me narrato in addietro della contesa
seguita nell’Anfiteatro tra Nocerini e Pompejani:
anche in quella occasione ho già segnalato come il
mal animo paesano si disfogasse con una caricatura
e con una iscrizione sulle mura esterne della via di
Mercurio. Tutto ciò addimostra come fosse lo scrivere
sulle muraglie entrato nelle abitudini di tutti e per tutto.
</p>

<p>
Annunzj, indicazioni ed epigrafi d’ogni natura,
scritte o graffite per lo più da persone incolte,
abbondano di scorrezioni: peggio poi in que’ versi
di Virgilio, di Properzio e di Ovidio che trovansi riferiti
con errori o varianti. Al qual proposito non
lascerò per altro di fare un rilievo: che, cioè, fra
<span class="pagenum" id="Page_202">[202]</span>
tutti questi saggi di popolare erudizione non si rinvenga
una sola citazione di Orazio. Poeta quant’altri
mai di castigato gusto e di immortale fama, non
può dar motivo a giustificare una tale impopolarità
in Pompei, se non in questa considerazione che per
l’indole appunto più peregrina ed elevata de’ suoi
carmi non riuscisse per avventura troppo alla mano
per persone del volgo, come potrebbesi, a cagion
d’esempio, trovar a’ dì nostri alcun riscontro nel Giusti,
più noto agli studiosi che non al volgo de’ lettori.
Il Bulwer invece, a cui non poteva certo essere sfuggita
del pari una tale osservazione, nel suo bellissimo
romanzo <i>L’ultimo giorno di Pompei</i>, al quale per altro
voglionsi perdonare talune scortesie mordaci all’indirizzo
degli Italiani moderni, che sarebbonsi da
lui potute lasciare nella penna e la sua storia non
ne avrebbe certo patito e avrebbe anzi per noi camminato
meglio; il Bulwer, dissi, al banchetto di Glauco, fa
che cantori e suonatori eseguiscano l’ode di Orazio da
lui medesimo musicata: <i>Persicos odi, puer, apparatus</i><a class="tag" id="tag125" href="#note125">[125]</a>;
ma Glauco era un giovine greco <i>a cui il cielo era stato
largo di tutti i suoi beni.... gli aveva dato la bellezza, la
salute, la ricchezza, l’ingegno, un’origine illustre, un
cuor di fuoco e un’anima piena di poesia</i><a class="tag" id="tag126" href="#note126">[126]</a>, e a lui però
dovean essere famigliari anche i versi del Venosino.
</p>

<p>
<span class="pagenum" id="Page_203">[203]</span>
</p>

<p>
Un giovinetto, esempi grazia, aveva graffito questo
verso su d’un muro:
</p>

<div class="poem"><div class="stanza">
<p class="i01"><i>Candida me docuit nigras odisse puellas</i><a class="tag" id="tag127" href="#note127">[127]</a>,</p>
</div></div>

<p>
e tosto sotto una donna, o tal altro bizzarro spirito;
ricattandosi dell’ingiuria lanciata alla ragazza bruna;
soggiunge:
</p>

<div class="poem"><div class="stanza">
<p class="i01"><i>Oderis, sed iteras. Ego non invitus amabo.</i></p>
<p class="i02">  <i>Scripsit Venus physica Pompejana</i><a class="tag" id="tag128" href="#note128">[128]</a></p>
</div></div>

<p>
Un amante, mosso dal dispetto, scriveva:
</p>

<div class="poem"><div class="stanza">
<p class="i01"><i>Alter amat, alter amatur; ego fastidio</i><a class="tag" id="tag129" href="#note129">[129]</a></p>
</div></div>

<p>
Un arguto vi scrive sotto questo commento, forse
non luogo dal vero:
</p>

<div class="poem"><div class="stanza">
<p class="i01"><i>Qui fastidit amat</i><a class="tag" id="tag130" href="#note130">[130]</a></p>
</div></div>

<p>
Un altro, meno galante di quel primo dispettoso
innamorato, incide sul muro questi distici che erroneamente alcuni
dissero di Ovidio:
</p>

<div class="poem"><div class="stanza">
<p class="i01"><i>Quisquis amat veniat. Veneri volo frangere costas</i></p>
<p class="i02">  <i>Fustibus et lumbis debilitare bene.</i></p>
<p class="i01"><i>Sermo est illa mihi tenerum pertundere pectus</i>....</p>
<p class="i02">  <i>Quas ego non possem caput illud frangere fuste</i><a class="tag" id="tag131" href="#note131">[131]</a>.</p>
</div></div>

<p>
<span class="pagenum" id="Page_204">[204]</span>
</p>

<p>
Ecco invece una dichiarazione d’amore: <i>Auge amat
Arabienum; Methe Cominiœs atellana amat Chrestum
corde: sit utreisque Venus Pompejana propitia et semper
concordes veivant</i><a class="tag" id="tag132" href="#note132">[132]</a>.
</p>

<p>
Altrove uno scherza con questa lettera:
</p>

<p>
<i>Pyrrus c. Hejo contegæ sal. Moleste fero quod audivi
te mortuum: itaque vale</i><a class="tag" id="tag133" href="#note133">[133]</a>.
</p>

<p>
Sulla basilica, ove rendevasi giustizia, fu scritto:
<i>quot pretium legi?</i> come sarebbe a chiedere: quanto
si venda la giustizia.
</p>

<p>
Su d’un venditorio di vino si legge:
</p>

<div class="poem"><div class="stanza">
<p class="i01"><i>Suavis vinaria sitit, rogo valde sitit</i> (sic)<a class="tag" id="tag134" href="#note134">[134]</a>.</p>
</div></div>

<p>
In altro luogo un tal Januario, o Gennaro, annunzia
così una perdita, o piuttosto un furto sofferto:
</p>

<div class="poem"><div class="stanza">
<p class="i01"><i>Urna vinicia periit de taberna</i></p>
<p class="i01"><i>Si eam quis retulerit</i></p>
<p class="i01"><i>HS lxv: sei furem</i></p>
<p class="i01"><i>Quis abduxerit</i></p>
<p class="i01"><i>Dabit decumum</i></p>
<p class="i01"><i>Januarius hic habitat</i><a class="tag" id="tag135" href="#note135">[135]</a></p>
</div></div>

<p>
<span class="pagenum" id="Page_205">[205]</span>
</p>

<p>
Un pizzicagnolo invece proclama di tal modo i suoi
zamponi:
</p>

<div class="poem"><div class="stanza">
<p class="i01"><i>Ubi perna cocta est si convivæ apponitur</i></p>
<p class="i01"><i>Non gustat pernam, lingit ollam aut cacabum</i><a class="tag" id="tag136" href="#note136">[136]</a>.</p>
</div></div>

<p>
Volete ora insolenze ed ingiurie? Ve n’hanno anche
per questi gusti; pigliatevene due saggi:
</p>

<div class="poem"><div class="stanza">
<p class="i01"><i>Ad quem non cœno, barbarus ille mihi est</i><a class="tag" id="tag137" href="#note137">[137]</a>.</p>
</div></div>

<p>
E in altro luogo, Oppio facchino è tacciato di ladroncello:
</p>

<div class="poem"><div class="stanza">
<p class="i01"><i>Oppi embolari fur furuncule.</i></p>
</div></div>

<p>
Ho tradotto <i>embolari</i> per facchino, perchè altri pure
così interpretarono; ma avverto che se v’era la <i>emboliaria</i>,
la quale era un’attrice che usciva sulla scena
tra gli atti d’una rappresentazione per tenere divertito
l’uditorio col recitargli qualche maniera d’interludio;
non ripugna che egual officio avesse un
<span class="pagenum" id="Page_206">[206]</span>
uomo e quindi l’Oppio dell’iscrizione fosse emboliario
e non facchino dal greco vocabolo ἔμβολιον
latinizzato.
</p>

<p>
Questo vezzo di scrivere sulle muraglie all’indirizzo
di alcuno o per alcun fatto e del quale conservasi
pur tuttavia qualche tradizione, era sì comune a quei
giorni, che il lettore rammenterà di certo quel passo
di Cicerone, che nella terza Verrina accenna per appunto
alle molte satire che i Siciliani scrivevano contro
l’amica di Verre, la famosa Pipa, sulle pareti del
tribunale e fin sopra la testa del pretore: <i>De qua
muliere versus plurimi supra tribunal et supra prætoris
caput scribebantur</i><a class="tag" id="tag138" href="#note138">[138]</a>.
</p>

<p>
D’altre iscrizioni graffite meno vereconde non parlo:
scusabili in Pompei, non lo sarebbero ora agli orecchi
de’ lettori; non ommetterò tuttavia queste brevi,
perchè presentano qualche somiglianza col moderno
italiano:
</p>

<div class="poem"><div class="stanza">
<p class="i01"><i>Cosmus nequitiæ magnissimæ</i><a class="tag" id="tag139" href="#note139">[139]</a></p>
</div></div>

<p>
è scritto da uno, e da un altro vi si esclama:
</p>

<div class="poem"><div class="stanza">
<p class="i01"><i>O felice me!</i></p>
</div></div>

<p>
Un terzo poi soggiunge:
</p>

<div class="poem"><div class="stanza">
<p class="i01"><i>Itidem quod tu factitas cotidie</i><a class="tag" id="tag140" href="#note140">[140]</a></p>
</div></div>

<p>
Avverrà che altrove, in altri successivi capitoli, io
riferisca qualche altra publica iscrizione, richiedendolo
<span class="pagenum" id="Page_207">[207]</span>
l’argomento: per ora basti che il lettore abbia
più d’una prova che anche certe infamie che si ponno
da taluni credere importate dalle licenze d’una stampa
fescennina e sovversiva, l’umanità le sapeva commettere
egualmente e con soddisfazione di sufficiente
publicità anche assai e assai tempo prima dell’invenzione
di Panfilo Castaldi e di Guttemberg.
</p>

<p>
Se ne tengano per ammoniti
</p>

<div class="poem"><div class="stanza">
<p class="i01">I lodatori del buon tempo antico.</p>
</div></div>

<p>
Ma se lordavansi le muraglie di scritti ingiuriosi
e bene spesso osceni, non venivano risparmiate altre
immondezze, col mingere agli angoli delle vie,
ciò che del resto la civiltà moderna non ha potuto
interamente bandire ancora dai nostri costumi, malgrado
i publici orinatoi che ad ogni tratto l’autorità
edilizia, almeno nelle città principali, venne costruendo.
Si immagini poi a que’ giorni! Ben gli
edili di Pompei avevano istituite latrine publiche ne’
posti più frequentati ed una amplissima ve n’ha a
lato della prigione nel Foro; anfore e recipienti venivan
collocati ai canti delle vie per raccogliervi le
immonde aspersioni; ma forse tanti provvedimenti
non bastavano all’interno dell’igiene e della polizia,
e neppure l’imposta che, al dir di Svetonio, era stata
messa dall’imperatore Vespasiano.
</p>

<p>
Per guarentirne i luoghi sacri e le passeggiate, si
usò dipingere sulle muraglie di essi due serpenti
<span class="pagenum" id="Page_208">[208]</span>
a lato di un modio ripieno di frutti, oppure genj
domestici; come ho visto in Firenze e altrove pingersi
delle croci o scriversi de’ nomi venerabili e divini
sulle pareti delle chiese od anco su quegli angoli di
palazzi che si volevano preservare dalle immondezze,
perchè e croci e nomi santi a’ nostri giorni, parimenti
che genj e simboli in Pompei, significhino che
que’ luoghi su cui stanno reclamano reverenza. Talvolta
a’ simboli s’aggiungevano iscrizioni a raccomandare
siffatto sentimento, e i sacerdoti poi non
lasciavano d’imprecare sovra il capo di coloro che
vi avessero mancato di rispetto tutta la collera de’
grandi Iddii ed in ispecie di Giove e di Diana, e della
Venere Fisica pompejana.
</p>

<p>
I due serpenti, simbolo di Esculapio e di Igea, che
più spesso si soleva pingere sovra i muri a tutela
di nettezza, era pure in Roma adoperato allo effetto
stesso; onde Persio avesse nella satira prima a dire:
</p>

<div class="poem"><div class="stanza">
<p class="i01"><i>Hic, inquis, veto quisquam faxit oletum</i></p>
<p class="i01"><i>Pinge duos angues; pueri, sacer est locus; extra</i></p>
<p class="i01"><i>Mejite</i><a class="tag" id="tag141" href="#note141">[141]</a>.</p>
</div></div>

<p>
De Rich vide in uno de’ corridoi che menano nelle
terme di Trajano la dipintura a fresco d’un altare
<span class="pagenum" id="Page_209">[209]</span>
fiancheggiato da due angui e sotto scrittavi la seguente
iscrizione:
</p>

<p class="inscr">
IOVEM ET IVNONEM ET DVODECIM DEOS IRATOS HABEAT<br>
QVISQVIS HIC MINXERIT AVT CACARIT<a class="tag" id="tag142" href="#note142">[142]</a>.
</p>

<p>
Dopo tutto, Pompei e le sue vie animate da popolazione
e da commerci dovevano essere ben belle!
Piccola, ma leggiadra città: angusta, ma piena di
vita e di ricchezza!
</p>

<p>
«Pompei, scrive Bulwer, che ho non ha guari citato,
era la miniatura della civiltà di quest’epoca.
Questa città racchiudeva, nella stretta cerchia delle
sue mura, un saggio di tuttociò che può inventare
il lusso a profitto della ricchezza. Nelle sue piccole
ma eleganti botteghe, ne’ suoi palazzi di breve dimensione,
ne’ suoi bagni, nel suo foro, nel suo teatro,
nel suo circo, nell’energia e nella corruzione,
nel raffinamento e nei vizj della sua popolazione si
riscontrava un modello di tutto l’impero. Era un
giocattolo da ragazzo, una lanterna magica, un microcosmo
in cui gli Dei sembravano pigliar gusto a
rifrangere la grande rappresentazione della terra e
che essi si divertiron più tardi a sottrarre al tempo
per poi fornire alla sorpresa della posterità questa
sentenza e questa moralità: che nulla davvero vi ha
di nuovo sotto il sole»<a class="tag" id="tag143" href="#note143">[143]</a>.
</p>

<p>
<span class="pagenum" id="Page_210">[210]</span>
</p>

<p>
Una specialità offre Pompei, messa a raffaccio colle
città moderne, ne’ diversi archi di trionfo, che in più
località si ritrovano tuttavia sussistenti e ne darò
qualche cenno.
</p>

<p>
Quattro ve ne sono nel foro, e il più grande di
essi non ha che una sola apertura ed è decorato dai
due lati di colonne e di nicchie. Di tutti questi ornamenti
non rimane ora che dalla parte del Foro un
basamento di colonne a ciascun pilastro, nè sembrano
essere stati del miglior gusto; onde Bréton avesse
giustamente a dire che si attribuirebbero volontieri
ad un’epoca di decadenza, se la data della distruzione
di Pompei non fosse conosciuta<a class="tag" id="tag144" href="#note144">[144]</a>.
</p>

<p>
All’ingresso della via di Mercurio e di fronte al
detto grande arco, altro se ne scorge e pare che sovr’esso
vi fosse una statua equestre in bronzo dell’imperatore,
Caligola o di Tiberio, se pure non possa
ritenersi d’Augusto, quando veramente si abbia qualche
attinenza il frammento d’iscrizione seguente:
</p>

<p class="inscr">
. . . . STO . CÆSARI<br>
PARENTI . PATRIÆ
</p>

<p>
Nell’asse del Foro, davanti i Tribunali, esisteva
pure un arco e dalla sua grande profondità si può
argomentare che sovr’esso ci fosse una quadriga,
che Dyer suppone potesse essere del genio tutelare
della città<a class="tag" id="tag145" href="#note145">[145]</a>.
</p>

<p>
<span class="pagenum" id="Page_210b">[210b]</span>
</p>

<div class="figcenter"><a id="fill-210b"></a>
  <img src="images/ill-210b.jpg" alt="">
<p class="caption">Arco Trionfale alla via di Mercurio in Pompei. <i>Vol. I. Cap. VII. Le Mura, ecc.</i></p>
</div>

<p>
<span class="pagenum" id="Page_211">[211]</span>
</p>

<p>
D’altri archi di minore importanza non mette
conto il parlare.
</p>

<p>
Allorquando in un venturo capitolo tratterò della
industria pompejana, passerò in rassegna le molte
tabernæ o botteghe che si veggono ora vuote lungo
queste deserte vie, ma che presentano nondimeno
esse pure certi avanzi di vita che fanno fremere,
che sembrano da poche ore appena sgombre dalle
loro merci e abbandonate. Visiteremo insieme i termopolii,
o mescite di bevande calde, il forno publico,
la fabbrica del <i>lutus fullonicus</i> o sapone, i mulini, la
tintoria, le osterie e vie via ogni altro interessante
stabilimento.
</p>

<p>
A questo quadro manca ancor qualche cosa e me
lo richiama l’argomento stesso delle vie, dal quale
non sono uscito per anco. Quelle orme profonde e que’
solchi che in più luoghi si veggono del pavimento
di esse, impressi dalle ruote dei veicoli, oltre quelle
osservazioni che superiormente ho già fatte, mi suggeriscono
altresì a dir qui delle carrozze e vetture
che si usavano in Pompei.
</p>

<p>
Sorpasso dall’occuparmi delle quadrighe e bighe,
quali usavansi negli spettacoli dell’anfiteatro e ne’
trionfi, poichè non sia questa la opportunità, nè de’
carri, plaustri o carrette pel traffico quotidiano, facile
è il supporne la sussistenza e la forma: mi riduco
però a intrattenere il lettore delle vetture destinate
all’uso de’ grandi e cittadino.
</p>

<p>
<span class="pagenum" id="Page_212">[212]</span>
</p>

<p>
Innanzi tratto concedo il primo posto alle <i>Tense</i>
(<i>tensa</i> o <i>thensa</i>). Era il più spesso un carro di gala
tirato da animali, cavalli od elefanti, come si vede
in una medaglia di Nerva, sul quale si trasportavano
le immagini degli Dei al pulvinare nei giuochi circensi.
Se ne servivano anche gli Edili in certe solenni
occasioni. Cicerone ne parla nella terza Verrina,
cap. 59 e Svetonio nella vita di Augusto, cap. 43.
</p>

<p>
Le più sontuose e più costose carrozze erano le <i>pilente</i>,
d’invenzione spagnuola secondo alcuni, tosca secondo
altri, e dalla greca parola πιλος, dalle pelli o
dalla lana onde solevansi coprire, reggevansi su
quattro ruote, come apprendiamo da un luogo di Tito
Livio<a class="tag" id="tag146" href="#note146">[146]</a> e da Virgilio in que’ versi:
</p>

<div class="poem"><div class="stanza">
<p class="i01"><span class="dotted">. . . . .</span> <i>castæ ducebant sacra per urbem</i></p>
<p class="i01"><i>Pilentis matres in mollibus</i><a class="tag" id="tag147" href="#note147">[147]</a></p>
</div></div>

<p>
e se ne servivano per lo più nelle feste publiche e
ne’ giuochi; ma quella che più era in uso fra cittadini
<span class="pagenum" id="Page_213">[213]</span>
più facoltosi, allorquando erano soli, chiamavasi
biga col nome stesso del veicolo che si adoperava
nel circo e sorreggevasi da due ruote. La larghezza
dell’asse di codesti veicoli può pur adesso misurarsi
dagli spazj lasciati dai massi o dadi di pietra che a’
principj delle vie formavano coi rialzi dei margini
laterali.
</p>

<p>
Le matrone ordinariamente servivansi di una carrozza,
tirata per consueto da un pajo di mule, che per
lo più aveva bensì due ruote, ma teneva comodità
maggiori di star meglio adagiate, riparate da una
tenda e da cortine, colle quali si poteva chiudere
davanti, e denominavasi <i>carpentum</i>. Properzio pure
così ne fa menzione:
</p>

<div class="poem"><div class="stanza">
<p class="i01"><i>Serica nec taceo volsi carpenta nepotis</i><a class="tag" id="tag148" href="#note148">[148]</a>.</p>
</div></div>

<p>
Impiegavano eziandio una specie di lettiga, vasta
sedia portatile più comodamente disposta che le vetture
moderne, poichè chi l’occupava poteva coricarsi
a suo bell’agio, in luogo d’essere scosso e trabalzato
perpendicolarmente. Era altresì nell’uso la <i>sella</i>, specie
di que’ sedioli che per lo passato abbiamo avuto noi
pure ed in cui si assidevano al par di noi.
</p>

<p>
<span class="pagenum" id="Page_214">[214]</span>
</p>

<p>
Di un’altra carrozza, <i>rheda</i>, da cui forse venne il
nome alle redini che dirigono i cavalli, d’origine
gallica, a quattro ruote, si giovavano per viaggi, o
per escursioni alla campagna: essa conteneva agevolmente
tre o quattro persone ed era fornita di cortinaggio,
che si poteva sollevare secondo volontà e prestavasi
anche al trasporto di provvisioni. Cicerone in una
delle epistole del lib. V ad Attico gli dice aver quella
dettato sedendo nella reda: <i>Hanc epistolam dictavi sedens
in rheda</i>. Questo cocchio era il cenno più prossimo
alle vetture che si inventarono nel secolo decimosesto
e che poi nel nostro si perfezionarono. Anzi
in Ispagna assunsero queste carrozze il nome un cotal
po’ latino di <i>paravereda</i>, perchè <i>paraveredi</i> appunto si
chiamassero anche ai tempi di Roma antica i cavalli
che seguendo le vie traverse servivano il publico, come
<i>veredi</i> semplicemente quelli che tenevano le vie rette<a class="tag" id="tag149" href="#note149">[149]</a>.
</p>

<p>
Nè va dimenticato il leggiero e celere <i>Essedum</i>,
cocchio a due ruote d’origine belga, come ce ne avverte
Virgilio in quel verso della terza Georgica:
</p>

<div class="poem"><div class="stanza">
<p class="i01"><i>Belgica vel molli melius feret esseda collo</i><a class="tag" id="tag150" href="#note150">[150]</a></p>
</div></div>
<p>
<span class="pagenum" id="Page_215">[215]</span>
e pur in uso presso i Galli ed i Britanni, massime
ne’ combattimenti, e passato poi ne’ Romani, che se
ne valevano e per viaggi o per trasportar pesi. Tuttavia
doveva l’<i>essedum</i> esser all’uopo veicolo di lusso,
se Cicerone nella seconda Filippica, a titolo di rimprovero,
esce a dire: <i>Vehebatur in essedo tribunus plebis</i><a class="tag" id="tag151" href="#note151">[151]</a>,
come se il servirsi dell’essedo fosse troppo ricercata
e dispendiosa costumanza. Circa la velocità di tal curricolo
fa fede Ovidio, quando canta:
</p>

<div class="poem"><div class="stanza">
<p class="i01"><i>Sed rate ceruleas picta sulcavimus undas</i></p>
<p class="i01"><i>Esseda nos agili sive tulere rota</i><a class="tag" id="tag152" href="#note152">[152]</a>.</p>
</div></div>

<p>
<i>Essedum</i> facendosi poi derivare dal greco άἰσσω, cioè
essere trasportato con impeto, si comprende di leggieri
l’origine del nostro verbo <i>aizzare</i>, per istigare.
</p>

<p>
Ma un veicolo a quattro ruote che Festo afferma
con vocabolo osco denominarsi <i>petoritum, petora</i> significando
<i>quattro</i>, (De Rich lo vuol d’origine celtica
da <i>petoar</i>, quattro <i>erit</i>, ruota) dovea trovarsi in Pompei
e nella Campania, dove gli Osci appunto stanziarono,
e questo genere di veicoli è ricordato da Orazio nell’epistola
I del Libro II unitamente alle essede e alle
pilente:
</p>

<div class="poem"><div class="stanza">
<p class="i01"><i>Esseda festinant, pilenta, petorita, naves</i><a class="tag" id="tag153" href="#note153">[153]</a>.</p>
</div></div>

<p>
<span class="pagenum" id="Page_216">[216]</span>
</p>

<p>
e da Ausonio nell’epistola quinta:
</p>

<div class="poem"><div class="stanza">
<p class="i01"><i>Invenies præsto subjuncta petorita mulis</i><a class="tag" id="tag154" href="#note154">[154]</a></p>
</div></div>

<p>
e altrove, nell’epistola ottava, lo stesso poeta ancora:
</p>

<div class="poem"><div class="stanza">
<p class="i01"><i>Cornipedes raptant imposta petorita mulæ</i><a class="tag" id="tag155" href="#note155">[155]</a></p>
</div></div>

<p>
Plinio poi ci fa sapere come i petoriti fossero ornati
di fregi di stagno: <i>stanno esseda et vehicula et
petorita exornare</i><a class="tag" id="tag156" href="#note156">[156]</a>.
</p>

<p>
Tutte codeste citazioni classiche parranno per avventura
un po’ soverchie e pedantesche; ma io pur
sopprimendone altre, credetti opportuno di farle a
giustificare l’esistenza di vetture comode e per diversi
usi sin da duemila anni addietro, da che sembri
che dovessero poi cadere in dissuetudine affatto,
se poi se ne vuole dagli scrittori assegnare l’invenzione
intorno alla metà del secolo XVI; mentre se
durato avessero le carrette del tempo romano, colle
graduali modificazioni e miglioramenti che il tempo
suggerisce, sarebbe stato assai facile il portarle a quel
perfezionamento che in questi ultimi tre secoli ottennero
in Europa.
</p>

<p>
«A quel tempo, scrive Agostino Ademollo, parlando
del febbraio 1326 nella sua <i>Marietta de’ Ricci</i>,
<span class="pagenum" id="Page_217">[217]</span>
eruditissima più che amena narrazione, non esistevano
carrozze, le quali cominciarono ad usarsi nel 1534.
In quest’epoca alcune signore della casa Cibo dette
le Marchesane di Massa, che abitavano nel palazzo
de’ Pazzi furono le prime in Firenze ad usare la carrozza.
Le prime che si videro erano coperte di panno
più o meno ricco a guisa di padiglione ed era una
portiera quello che poi si chiamò sportello. L’invenzione
della carrozza fu creduta effetto dell’eccesso
del lusso ed un cronista di quel tempo ne fece i miracoli
perchè vi vide dentro il canonico Berni, il
poeta dell’<i>Orlando Innamorato</i>. Un altro poeta ne fece
la satira seguente:
</p>

<div class="poem"><div class="stanza">
<p class="i01">Quando il cocchio primier fu visto in volta</p>
<p class="i01">Ir per Firenze con più meraviglia</p>
<p class="i01">Che già la nave d’Argo a’ venti sciolta;</p>
<p class="i01">È fama, che un terren Nereo le ciglia</p>
<p class="i01">Inarcando esclamasse: Oh insano legno,</p>
<p class="i01">Per te qual peste il nostro lido impiglia?</p>
<p class="i01">Che merci porti? qual infetto regno</p>
<p class="i01">Ti consegnò l’avvelenata salma,</p>
<p class="i01">Che approdarla all’inferno era ben degno.</p>
</div></div>

<p>
«Questo poeta non avrebbe scritto così se avesse
compreso quanto comodo ed utile era per ricavarsi
nella società da quella invenzione chiamata pestifera<a class="tag" id="tag157" href="#note157">[157]</a>.»
</p>

<p>
<span class="pagenum" id="Page_218">[218]</span>
</p>

<p>
Ora torniamo a bomba per chiudere questo capitolo
e l’argomento delle vie, accennando quanta
fosse in tutto l’orbe romano la diligenza nella costruzione
delle vie, e nella manutenzione, o come
allora dicevasi, <i>munizione</i> di esse, meglio preoccupati i
maggiorenti a’ tempi della Republica principalmente,
più del publico onore e della comodità del publico
che non dell’aumento della propria fortuna; onde
potesse Orazio così cantarne con ragione, nell’ode XV
del secondo libro, il merito:
</p>

<div class="poem"><div class="stanza">
<p class="i01"><i>Privatus illis census erat brevis,</i></p>
<p class="i01"><i>Comune magnum: nulla decempedis</i></p>
<p class="i01"><i>Metata privatis etc.</i><a class="tag" id="tag158" href="#note158">[158]</a>.</p>
</div></div>

<p>
Ma la bisogna corsa egualmente non era agli ultimi
tempi della Republica, meno poi a quello degli imperatori.
Nondimeno, alla magnificenza delle vie s’era
sempre pensato, la cura delle quali tanto per quelle
<i>intra</i>, quanto per quelle <i>extra urbem</i>, venne dal Senato
commessa a’ censori, quindi da Cesare Augusto
ad appositi Curatori delle vie; ed a siffatti provvedimenti
adottati in Roma, le provincie eran solite
conformarsi pienamente; onde non è maraviglia se
le vie di Pompei e de’ dintorni riuscissero quali ho
al lettore descritte, e rimanessero oggetto alla nostra
giusta ammirazione.
</p>

<div class="chapter">
<p>
<span class="pagenum" id="Page_219">[219]</span>
</p>

<h2 id="cap8">CAPITOLO VIII.
<span class="smaller">I Templi.</span></h2>
</div>

<div class="blockquote">
<p>
Fede e superstizione — Architettura generale de’ Templi — Collocazione
degli altari — Are ed altari — Della scelta dei luoghi — Tempio
di Venere — Le due Veneri — Culto a Venere
Fisica — Processione — Descrizione del tempio di Venere in
Pompei — Oggetti d’arte e iscrizioni in esso — <i>Jus luminum
opstruendorum</i> — Tempio di Giove — <i>I Sacri Principii</i> — Tempio
d’Iside — Culto d’Iside — Bandito da Roma, rimesso
dopo in maggior onore — Tibullo e Properzio — Notti Isiache — Origini — Leggenda
egizia — Chiave della leggenda — Gerarchia
sacerdotale — Riti — Descrizione del tempio d’Iside
in Pompei — Oggetti rinvenuti — Curia Isiaca — Voltaire e
gli Zingari — Tempio d’Esculapio — Controversie — Descrizione — Opinioni
sulla sua destinazione — Ragioni perchè
abbiasi a ritener di Mercurio — Descrizione del tempio — Tempio
della Fortuna — Venerata questa Dea in Roma e
in Grecia — Descrizione del suo tempio — <i>Antistites,
Sacerdotes, Ministri</i> — Tempio d’Augusto — <i>Sodales Augustales</i> — Descrizione — Pitture,
Monete — Tempio di Ercole
e di Nettuno — Detto anche tempio greco — Descrizione — <i>Bidental</i>
e <i>Puteal</i> — Tempio di Cerere — Presunzioni di
sua esistenza — Favola — I Misteri della Dea Bona e P. Clodio — Il
Calcidico era il tempio di Cerere? — Priapo — Lari e Penati — Cristianesimo — Ebrei
e Cristiani.
</p>
</div>

<p>
Quanto sono venuto fin qui dicendo ha indubbiamente
già indotto nel lettore la convinzione che Pompei,
se non avanzasse le altre città del romano impero nel
sentimento religioso e nel culto superstizioso, certo
<span class="pagenum" id="Page_220">[220]</span>
non ne fosse ad alcun’altra seconda. Egli ricorda come
al tempo della trasformazione di Pompei in militare
colonia, assumesse l’appellativo di Colonia Veneria,
per ciò appunto ch’essa si fosse posta sotto la speciale
tutela di Venere Fisica e ricorda i speciali tabernacoli
e numi esposti nelle sue vie, gli amuleti ed emblemi
contro il fascino sulle case e botteghe scolpiti
od in mostra; cose tutte codeste le quali attestano
come la fede religiosa commista alla superstizione,
colla quale anzi non era che un tutto, non fosse l’ultima
delle qualità degli abitanti di questa città. Più
innanzi, favellando delle Case e dell’Arti, accadrà
eziandio di far cenno di immagini e storie di numi
pinte sulle pareti delle prime e di statue grandi e
piccole in marmo od in bronzo rinvenute in ogni parte,
di cappellette consacrate ai Lari ed ai Penati nelle
principali abitazioni e saranno altrettanti argomenti
che ribadiranno e l’opinione non solo che ho più
sopra enunciata circa le credenze pompeiane, ma
più ancora mostreranno i costumi essenzialmente collegati
alla teogonia in tutto l’orbe romano.
</p>

<p>
Io nel dire, in questo capitolo, de’ Templi, nel visitarne
le rovine, necessariamente verrò segnalando qual
culto si avessero peculiari divinità: pur non lasciando
per ultimo di constatare, come, malgrado le nessune
reliquie trovate del culto cristiano, la nuova credenza
si fosse tuttavia insinuata in Pompei ed avesse la
sua luce di verità e di libertà balenato alla mente di
<span class="pagenum" id="Page_221">[221]</span>
qualcuno; come non fosse unicamente una trovata
di fantasia quella dell’inglese Bulwer e del nostro
Vecchi l’avere introdotto ne’ rispettivi loro libri episodj
di neofiti cristiani.
</p>

<p>
Premetto per altro alcune generali e brevi considerazioni,
che reputo opportune a farsi una giusta
idea delle ragioni di tanti e disparati culti e della molteplicità
de’ templi; e come in altri argomenti, anche
in questo della religione, Pompei riassumerà la
storia dell’intero mondo romano.
</p>

<p>
Il politeismo era la religione dominante di questo
mondo romano, e Roma, la capitale a cui traevano sudditi
e stranieri d’ogni parte dell’universo, ospitava i
numi di tutte le nazioni e ne accoglieva tutte le superstizioni;
laonde si possa a buona ragione affermare
ch’essa fosse il tempio comune de’ suoi sudditi e fosse
stata concessa la cittadinanza a tutti gli Dei del genere
umano.
</p>

<p>
La politica degli imperatori e del Senato, per riguardo
alla religione, era felicemente secondata dalle
riflessioni della parte illuminata dei loro sudditi e
da’ costumi della parte superstiziosa. I diversi culti
religiosi che si osservavano nel mondo romano erano
tutti considerati dal popolo come egualmente veri; dal
filosofo come egualmente falsi e dai magistrati come
egualmente utili. Di tal modo la tolleranza produceva
non solo una scambievole indulgenza, ma eziandio
una religiosa concordia.
</p>

<p>
<span class="pagenum" id="Page_222">[222]</span>
</p>

<p>
E che io dica cose veraci, me ne fa fede Petronio
quando esclama:
</p>

<p>
«Nessuno crede cielo il cielo, nè stima punto
Giove<a class="tag" id="tag159" href="#note159">[159]</a>» e Giovenale in questi esametri:
</p>

<div class="poem"><div class="stanza">
<p class="i01"><i>Esse aliquos manes et subterranea regna</i></p>
<p class="i01"><i>Nec pueri credunt, nisi qui nondum ære lavantur</i><a class="tag" id="tag160" href="#note160">[160]</a>.</p>
</div></div>

<p>
Tacito, l’austero Tacito, solo spera che dopo la morte
le anime possano aver vita e senso di quanto si fa
quaggiù, ma nulla indica ch’egli lo credesse<a class="tag" id="tag161" href="#note161">[161]</a>.
</p>

<p>
Meritevole è del resto di osservazione la somma
moderazione dell’antichità, veggendosi le nazioni essere
meno attente alla differenza che alla somiglianza
de’ loro culti religiosi. Il Greco, il Romano e il Barbaro
nell’incontrarsi avanti i loro rispettivi altari,
facilmente si persuadevano, che sotto nomi diversi e
con diverse cerimonie essi adoravano le medesime
divinità. I Galli, a cagion d’esempio, nel corso di uno
o due secoli, come apprendiamo da Cesare, assegnarono
alle loro divinità i nomi di Marte, di Mercurio,
d’Apollo<a class="tag" id="tag162" href="#note162">[162]</a>. Iside stessa, divinità egiziana sotto altro
nome ed anche con egual nome, veneravasi così
<span class="pagenum" id="Page_223">[223]</span>
sulle sponde del Nilo, come su quelle dell’Ilisso, del
Tevere o sulle sponde sequane, dove persino Parigi
(Parisis) e Issy vuolsi derivassero da quella divinità
il loro nome.
</p>

<p>
Nessun meglio di Erodoto, tra gli antichi, ha fornito
la vera indole del politeismo; come Cicerone nel
suo trattato <i>De Natura Deorum</i> ne lasciò la miglior
guida che seguir si possa in mezzo all’inestricabile
labirinto dell’antica teologia, e Omero colla elegante
sua mitologia prescrisse le forme più belle e quasi
regolari di essa. Ovidio non ne appare, nelle religiose
leggende raccolte da tutti i libri e canti degli storici
e poeti e da lui nuovamente col numeroso verso ammanite,
che quasi il più illuminato ed ispirato de’
suoi sacerdoti. Nelle <i>Metamorfosi</i> la storia degli Dei,
nei <i>Fasti</i> ne cantò il culto.
</p>

<p>
Se però ci è dato d’indagare le origini e la natura
della religione de’ Pompejani, de’ quali noi peculiarmente
ci dobbiamo occupare, non esitiamo a riscontrarvi
tutti i caratteri grecanici. Templi, culto, pitture
e marmi, tutto ne rende al proposito chiara testimonianza.
I soli riti di Iside, come vedremo a suo luogo,
ci avvertono dell’immigrazione degli Alessandrini, e
quali solennizzavansi in Pompei, ne lasciano altresì a
congetturare che i Greci ellenizzando il culto di Iside,
avessero identificata questa divinità con Igia, la Dea
della Salute, come argomenta il chiaro E. Brizio,
poichè si trovi spesso congiunta con Serapide nell’attitudine
<span class="pagenum" id="Page_224">[224]</span>
propria ad Igia con Esculapio, ed una
volta come Igea col serpe attorcigliato intorno al
braccio; per cui sia lecito inferirne che anche in
tutti gli altri dipinti pompejani, abbiano un rapporto
analogo i serpenti dipinti nei lararii, in congiunzione
con Iside<a class="tag" id="tag163" href="#note163">[163]</a>.
</p>

<p>
Discorrendo ora, pur in generale, sulla naturale
costruzione de’ Templi in Pompei, si può osservare
che tutti, se si eccettui quello posto nel foro triangolare,
si presentano eretti sopra sostruzioni; per lo
che siasi dovuto praticarvi gradinate per entrarvi. La facciata
d’ordinario è ornata di colonne che vi aggiungono
maestà; il sacrario è circondato da mura, l’interno
da colonne e da nicchie: il fondo ha un podio, dove
si collocavano le statue delle divinità che vi si adoravano.
Erano poi decorati di marmi, di pitture, di
stucchi e di mosaici e di quelle altre particolarità
che verrò notando mano mano che tratterò de’ singoli
templi.
</p>

<p>
Vitruvio, che ho già invocato siccome autorità gravissima
in fatto di architettura antica, tratta delle
diverse forme architettoniche, delle parti e proporzioni
e de’ fregi e d’ogni cosa consueta nella fabbrica
de’ templi d’allora e persino delle collocazioni degli
altari: quelle regole si riscontrano in buona parte
de’ templi pompejani e dirò anzi che informassero
<span class="pagenum" id="Page_225">[225]</span>
anche di poi l’architettura de’ templi cristiani, come
anche il culto di essi ha serbato non poche cerimonie
pagane, perocchè queste possano essere uniformi
espressioni e manifestazioni di adorazione e riverenza,
senza condividere dottrine e dogmi, e come,
ad esempio nel seguente insegnamento. «Gli altari
hanno da esser posti dalla parte d’oriente, e sempre
siano più bassi delle statue che saranno nel tempio,
acciocchè i supplicanti e i sagrificanti nel riguardare
la deità si situino a diverse altezze, secondo richiede
il decoro di ciascuna deità. Quindi le altezze si regoleranno
in questa maniera: a Giove e a tutte le
deità del cielo si faranno quanto più alti si può: a
Vesta, alla Terra, al Mare, bassi; così con questi
principii si faranno nel mezzo de’ tempi altari proprj
e adatti»<a class="tag" id="tag164" href="#note164">[164]</a>.
</p>

<p>
Presso gli antichi avevano diverse altezze gli altari:
per le deità celesti erano alti e si dicevano specialmente
<i>altaria</i>: per le terrene, bassi chiamati propriamente
<i>aræ</i>, ed è a questa distinzione che per avventura
accenna Virgilio in quel passo delle Bucoliche:
</p>

<div class="poem"><div class="stanza">
<p class="i10">                        <i>En quatuor aras:</i></p>
<p class="i01"><i>Ecce duas tibi, Daphni, duo altaria Phœbo</i><a class="tag" id="tag165" href="#note165">[165]</a>;</p>
</div></div>

<p>
quantunque neghi taluno siffatta distinzione, ammessa
<span class="pagenum" id="Page_226">[226]</span>
da Vitruvio tra gli antichi, e tra’ moderni da quel
competente scrittore che è Raoul-Rochette<a class="tag" id="tag166" href="#note166">[166]</a>.
</p>

<p>
Nè queste regole unicamente esistevano di materiale
architettura de’ templi; ma norme altresì vi
avevano per la scelta delle località dove erigerli e
queste a seconda ancora della degnità dei numi ai
quali consacravansi e della natura de’ loro speciali
attributi.
</p>

<p>
«Per gli edifizj sacri, scrive il medesimo Vitruvio,
e specialmente degli Dei tutelari, o di Giove o di
Giunone, o di Minerva, dee scegliersi il luogo più
eminente, da cui si scopra la maggior parte delle
mura: a Mercurio nel foro, o pure, come anche a
Iside e a Serapide, nell’Emporio; ad Apollo e a Bacco
presso al teatro; ad Ercole, quando non vi fossero
nè ginnasii, nè anfiteatri, presso al Circo, a Marte
fuori della città e specialmente presso il Campo: a
Venere fuori della porta: questo si trova fin anche
stabilito negli insegnamenti dell’aruspicina etrusca
che, cioè, i tempii di Venere, Vulcano e Marte si abbiano
ad alzare fuori delle mura, e questo acciocchè
non si famigliarizzi dentro la città co’ giovani e colle
madri di famiglia la libidine, e tenendo lontana dalle
mura la potenza di Vulcano colle preghiere e co’ sagrificj,
restino libere le abitazioni dal timore d’incendio.
La deità di Marte essendo adorata fuori della
<span class="pagenum" id="Page_227">[227]</span>
città, non vi sarà guerra civile; ma anzi sarà quella
difesa da’ nemici e dal pericolo della guerra»<a class="tag" id="tag167" href="#note167">[167]</a>.
</p>

<p>
Giova per altro avvertire come siffatte norme non
sieno state sempre ed esattamente osservate, perchè
si vide in Roma stessa il tempio di Marte nel Foro
d’Augusto e quel di Venere nel Foro di Giulio Cesare,
erettogli da Giulio Cesare stesso, che pretendeva
discendere dalla Dea per parte di Julo figliuolo di
Enea, e molti templi di Dei malefici persino erano
dentro la città, come quei della Febbre, di Vulcano,
della Mala Fortuna, della Pigrizia e va dicendo.
</p>

<p>
E così trovasi una tale deviazione dalle regole generali
anche in Pompei, dove il tempio a Venere Fisica
non era fuori della città, ma presso le Porte
della Marina e in vicinanza del <i>Forum</i>. E sarebbe
stato invero strano e indecoroso spettacolo che la
principale divinità tutelare non fosse stata ospitata
entro le mura.
</p>

<p>
Gli è anzi a tale riguardo, che derogando un tratto
dal vecchio adagio: <i>ab Jove principium</i>, o, come direbbesi
nell’idioma nostro:
</p>

<div class="poem"><div class="stanza">
<p class="i01">Non s’incomincia ben se non da Dio,</p>
</div></div>

<p>
mi farò primamente ad occupare del tempio di questa
leggiadrissima Dea Venere Fisica o terrestre, come
che mi paja doveroso e della buona costumanza il
<span class="pagenum" id="Page_228">[228]</span>
consacrare di preferenza le nostre cure alla signora
del luogo.
</p>

<p>
Nè vi sarà alcuno d’animo sì poco cortese che mi
dia torto in grazia di ciò che si tratti della Dea
della bellezza e della voluttà.
</p>

<h3><span class="smcap">Tempio di Venere.</span></h3>

<p>
Non v’ha chi non sappia Venere, nata dal seme
insanguinato di Celo fecondato dalle spume dell’Ionio
mare, essere stata una delle più celebri divinità de’
secoli pagani. Se si volesse scrivere una storia dei suoi
fatti e ragione de’ diversi nomi, de’ suoi attributi svariati,
del culto, delle feste a lei consacrate, di tutto che
le si riferisce, sarebbevi materia a più d’un volume:
più generalmente essa veniva riguardata come la Dea
della bellezza, la madre dell’Amore e del Riso, la
regina della Gioja, la compagna delle Grazie e de’
Piaceri. Presiedeva essa alla generazione ed era ad
un tempo la protettrice delle cortigiane.
</p>

<p>
Delle diverse Veneri di cui si trova memoria, non
terrò qui conto che delle due riconosciute da Platone<a class="tag" id="tag168" href="#note168">[168]</a>,
la Venere Urania o <i>Celeste</i>, caratterizzata da un
diadema sul capo, e la Venere <i>Pandemos</i>, popolare o
publica, ed anche <i>terrestre</i>, appellata <i>Physica</i> dai
Pompejani. Alla prima faceva cenno Ugo Foscolo
<span class="pagenum" id="Page_229">[229]</span>
che può dirsi il cantore di essa ne’ tempi moderni,
come negli antichi della seconda si direbbe Catullo,
ne’ mirabili suoi versi de’ <i>Sepolcri</i>, dove apostrofando
Firenze, dopo averla salutata ispiratrice all’Allighieri
del divin carme, la saluta patria e ispiratrice altresì
del Petrarca:
</p>

<div class="poem"><div class="stanza">
<p class="i01">E tu i cari parenti e l’idïoma</p>
<p class="i01">Desti a quel dolce di Calliope labbro</p>
<p class="i01">Che Amore, in Grecia nudo e nudo in Roma,</p>
<p class="i01">d’un velo candidissimo adornando,</p>
<p class="i01">Rendea nel grembo a Venere celeste.</p>
</div></div>

<p>
Ne’ primi tempi la Venere Pandemos presiedeva
alla popolazione; poscia valse a indicarla la protettrice
delle prostitute e veniva rappresentata assisa su
di un becco, simbolo di lussuria e di impurità, onde
l’epiteto a lei di <i>Epitragia</i>, ed ascrivevansi a lei mille
invenzioni di piaceri, e la scoperta d’una infinità di
cose che s’ignoravan dapprima, secondo ne cantò
Ovidio:
</p>

<div class="poem"><div class="stanza">
<p class="i01"><i>Mille per hanc artes notæ, studioque placendi</i></p>
<p class="i01"><i>Quæ latuere prius, multa reperta ferunt.</i><a class="tag" id="tag169" href="#note169">[169]</a></p>
</div></div>

<p>
Queste due Veneri erano poi così fra loro distinte,
da avere riti e sacerdoti affatto diversi.
</p>

<p>
Massime al tempo della decadenza, in cui corrottissimi
<span class="pagenum" id="Page_230">[230]</span>
eransi fatti i costumi, era in fiore per tutto
l’orbe romano il culto a questa ultima Dea, e feste
in di lei onore celebravansi al primo d’aprile, che
perciò dicevasi mese di Venere. Vegliavano le donzelle
pel corso di tre notti consecutive, si dividevano
in parecchie bande e in ognuna di queste si formavano
parecchi cori. Quel tempo s’impiegava nel danzare
ed inneggiare in onore della Dea: di che un inno
o ritmo antico ci informa in questi versi:
</p>

<div class="poem"><div class="stanza">
<p class="i01">Jam tribus choros videres</p>
<p class="i02">  Feriatos noctibus</p>
<p class="i01">Congreges inter catervas</p>
<p class="i02">  Ire per saltus tuos</p>
<p class="i01">Floreas inter coronas</p>
<p class="i02">  Myrteas inter casas<a class="tag" id="tag170" href="#note170">[170]</a>.</p>
</div></div>

<p>
Figuri il lettore quante dovessero poi essere le
feste in Pompei dove Venere Fisica o sensuale, era
la Dea principalmente tutelare e quindi la più venerata.
</p>

<p>
Il <i>Giornale degli Scavi</i>, al quale collaborano illustri
e dotti ingegni, nel fascicolo di maggio a giugno
1869 publicò una tavola assai interessante, un dipinto,
cioè, trovato nel triclinio di una casa che ha
<span class="pagenum" id="Page_231">[231]</span>
l’entrata di fronte al lato meridionale del così detto
Panteon, e consiste in una grande fascia a fondo giallo
che occupa tutta la lunghezza di una parete: l’ordine
e la distribuzione fornisce l’idea di una sacra
processione, e però la sua descrizione trova qui il suo
posto, ed io la reputo opportuna al lettore, perchè
compie il dir mio intorno al culto di Venere Fisica.
</p>

<p>
La reco colle parole del chiarissimo E. Brizio,
altro de’ più solerti e dotti scrittori del succitato
<i>Giornale</i>, che la illustrò:
</p>

<p>
«Nel centro sovra tre gradini, si eleva un tempio
ornato di colonne corinzie: ivi nel mezzo, ove è
figurata la cella, sta in imponente atteggiamento la
Venere pompeiana cinta la testa di corona murale:
una lunga veste violacea la cuopre fino ai piedi,
mentre un mantello ampio e leggiero, scendendole
dalle spalle, le involge tutta la persona. Solamente
le mani rimangono visibili: la destra teneva senza
dubbio un ramo, ora svanito; nella sinistra ha lo
scettro, ed appoggia parte del braccio sovra il timone
al suo lato. Due figure assai più piccole in dimensione
le stanno ai fianchi; alla sinistra un amorino
con frigio berretto in capo, coperto di larga tunica
ed una bulla sul petto, poggiato sovra un piedistallo
cilindrico sta ritto al fianco di Venere, tenendosi con
la destra allo scettro di lei, mentre porta nella sinistra
lo specchio: dall’altro lato evvi Priapo barbato, con
berretto alla foggia orientale.... Una giovine donzella
<span class="pagenum" id="Page_232">[232]</span>
vestita da sposa, colla χαλὺπτρα<a class="tag" id="tag171" href="#note171">[171]</a> intorno il capo, è in
atto di scendere i gradini del tempio.... la destra
nell’atto di discendere l’ha pôrta ad Ercole, il quale
alla sua volta le ha steso la sua.... Più in lontananza
seguita la processione quasi divisa in due parti ed
ordinata a vari gruppi.... Due fanciulli coronati di
fiori precedono la comitiva, la prima tenendo fra le
mani un oggetto, sovra cui sono distesi dei panni:
seguono due giovani a pie’ scalzi, involti in tuniche
bianche listate di rosso con larghe maniche: portano,
sorretta da due lunghe sbarre, una base quadrata,
sovra cui si alza un grande albero avviticchiato da
un serpe: dietro ad essi poi un gruppo di altri quattro
giovani portan sulle spalle una larga tavola, dove
posa un piccol tempio a colonne. Qui il gran tempio
della Venere pompejana interrompe la processione,
la quale si ripiglia dall’altro lato. Viene la prima
una sacerdotessa di Iside, coperta di bianca veste
con scarpe pur bianche ai piedi: ciascun braccio
ha circondato da quattro armille ed ha tre collane
intorno al collo e al petto: cammina col braccio destro
sollevato, tenendo in mano il sistro. Vengono poscia
due giovani involti a quanto pare nella toga e portano
<span class="pagenum" id="Page_233">[233]</span>
una tavola con suvvi una galea d’argento. Per il deperimento
dell’intonaco in questa parte, resta impossibile
a determinare l’oggetto collocato sovra un’altra tavola
più ampia, portata da un altro gruppo di quattro
persone. Nudo il torace vien poi dietro il popa reggendo
nella destra la scure, e menando innanzi a
sè un corpulento bue pel sacrifizio; lo segue uno
con l’agnello attraverso le spalle. Finalmente chiude
la processione un gruppo di due giovani portanti
una κλίνη (sedia) abbellita di fiori, nel cui ricco
sedile mirasi una corona.»
</p>

<p>
Brizio, riconoscendo in tutta questa rappresentazione
di gruppi non altro che la solennità di una festa
del culto di Venere, celebrata col più grande apparato,
crede ravvisarvi l’apoteosi di Ercole, per mezzo
delle sue nozze con Ebe, dopo ultimate le sue famose
fatiche.
</p>

<p>
Un tale dipinto inoltre chiarisce per avventura la
ragione per la quale i Pompeiani avessero a Venere
Fisica accordato il primato su tutte l’altre divinità
e l’invocassero propizia ai destini del paese, non già
solo come fautrice di dissolutezza, ma piuttosto, — non
altrimenti che sotto il nome di Venere Fisica
veniva adorata nei paesi della Campania ed in Roma, — quale
Dea della fecondità femminile, in qualità
di Dea γαμήλια e γενετυλλίς, dell’amore materiale,
cioè, ed anche del matrimonio.
</p>

<p>
L’epiteto di Fisica dato alla Dea Pompejana in
<span class="pagenum" id="Page_234">[234]</span>
parecchie iscrizioni, dice ancora il sullodato Brizio,
doveva già persuaderci ad intendere sotto questo
nome di amore, non la celeste e sentimentale attrazione
di due spiriti, bensì il fervido e sensuale congiungimento
di due esseri nell’esuberanza delle loro
forze vitali. Considerata sotto questo aspetto, Venere
da divinità dell’amore passava facilmente ad essere
Dea della forza generatrice, del matrimonio e per
conseguenza anche della fecondità femminile: e tale
appunto è il molteplice concetto sotto cui veniva
adorata dai Pompejani. Parecchi monumenti ne rendono
testimonianza, ma le allusioni a Venere come
Dea dell’amore sono troppo conosciute, troppo naturali
e troppo frequenti nei dipinti, e specialmente
nei graffiti pompejani, perchè sia necessario di numerare
gli esempi: citerò invece una pittura, sotto alla
quale è scritta una formula, che impreca l’ira della
Venere pompejana sovra colui che avesse leso il
dipinto: ciò rivela l’intensità del culto prestato dai
Pompejani a questa forza dell’amore, e quindi a Venere
che la simboleggia; poichè non si sapeva rinvenire
pena maggiore da esser inflitta al colpevole che
l’ira della Dea. La fusione della Dea dell’amore con
quella del matrimonio, come sembra di ritrovarla in
una iscrizione graffita, ove si dice di una donzella
Methe, che ardentemente (chorde) ama Chrestum<a class="tag" id="tag172" href="#note172">[172]</a>
<span class="pagenum" id="Page_235">[235]</span>
e viene quindi invocata la Venere pompejana, perchè
sia propizia ai loro amori e possano vivere concordi.
La mancanza d’ogni illecita allusione e il dolce augurio
di vivere concordi, ci avvicina assai più all’idea
di due sposi, che non a quella di due amanti
di ventura.<a class="tag" id="tag173" href="#note173">[173]</a>
</p>

<p>
Il tempio di Venere vedesi in questa città, come più
sopra avvertii, presso il Foro alla sinistra di esso e di
fronte alla Basilica; comunque il chiarissimo Garrucci<a class="tag" id="tag174" href="#note174">[174]</a>,
tanto benemerito illustratore di Pompei, ponesse pel
primo in dubbio avere esso appartenuto a questa Dea,
inclinando piuttosto a credere fosse a lei dedicato
l’altro edifizio che trovasi in capo al Foro nel luogo
più elevato e che più comunemente è detto tempio
di Giove, e questo invece, chiamato generalmente
di Venere, opinando sacro a Mercurio, e Maja. Quei
dotti uomini che furono il Nissen<a class="tag" id="tag175" href="#note175">[175]</a>, il Momsen<a class="tag" id="tag176" href="#note176">[176]</a>,
e l’Overbeck<a class="tag" id="tag177" href="#note177">[177]</a>, di fronte agli eruditi argomenti dal
Garrucci addotti ne divisero l’opinione; ma il Brizio
li combattè e mi pare vittoriosamente; e pel rinvenimento
di due statue, una di Venere e l’altra di Ermafrodito
e per l’erma marmorea e panneggiata, che
<span class="pagenum" id="Page_236">[236]</span>
ancor oggi vedesi nel peribolo del tempio e che ritiene
di Mercurio, non già come figlio di Maja, ma come
sposo di Venere, e per le sigle della lapide votiva pur
trovata T. D. V. S. interpretate naturalmente <i>Tutrici
Deæ voto soluto</i>, Dea tutelare della città essendo Venere,
conchiude riconfermando la primitiva assegnazione,
essere veramente il tempio di Venere.
</p>

<p>
Esso nella prima architettura del santuario, e per
conseguenza di tutto l’edificio, è quello di un tempio
greco che si venne di poi trasformando, alla severità
del dorico stile essendo subentrato nell’arte il gusto
della jonica eleganza, fu mutata la faccia anche
alle colonne, dandosi loro le basi, convertendo ai
capitelli la forma, riempiendo per un terzo le scanalature
di stucco e di stucco spalmando anche i
triglifi. Esso è assai vasto e decorato di bei marmi.
Diciotto colonne d’ordine corintio gli girano all’intorno,
e deducesi come esse costituissero un portico
coperto in tre lati da un tetto. Nel Santuario che
sorge nel mezzo e di cui si vede la base, doveva certamente
trovarsi la statua della madre di Cupido. Innanzi
ad esso santuario evvi l’altare pei sacrificj e sui due
lati leggesi ripetuta la seguente iscrizione, che ricorda
i nomi dei quattro magistrati che la fecero costruire:
</p>

<p class="inscr">
M . PORCIVS . M . F . L . SEXTILIVS . L . F . CN . CORNELIVS . CN . F .<br>
A . CORNELIVS . A . F . IIII VIR . D . D . S . F . LOCI<a class="tag" id="tag178" href="#note178">[178]</a>
</p>

<p>
<span class="pagenum" id="Page_237">[237]</span>
</p>

<p>
A destra si osserva una scultura in marmo bianco,
raffigurante una donna elegantemente palliata.
</p>

<p>
A sinistra su d’una colonna di marmo cipollino
leggesi questa iscrizione:
</p>

<p class="inscr">
L . SEPVNIVS . L . F .<br>
      SANDILIANVS<br>
M . HERENNIVS . A . F .<br>
      EPIDIANVS<br>
DVO . VIR . I . D .<br>
D . S . P . F . C .<a class="tag" id="tag179" href="#note179">[179]</a>
</p>

<p>
Pitture dai vivi colori rappresentanti paesaggi, sontuose
ville ed istorie con figure, alle quali l’artista
sovrappose a corpi mingherlini teste giganti, ornavano
le pareti del porticato; ma di esse se ne ha conservate
taluna al Museo di Napoli, dove vennero trasportate,
le altre essendo state dal tempo o assai guaste o
affatto distrutte. Fra’ soggetti summentovati erano
quelli di Achille che trascina il morto corpo di Ettore
attaccato al suo carro, e Priamo che implora Achille,
spiccati entrambi all’Iliade, ed il primo rammentato
altresì dalla Eneide.
</p>

<p>
Nella sua dotta dissertazione sulla <i>Venus physica</i> il
Brizio afferma e dimostra come detto tempio di Venere
abbia avuto un’origine greca per l’osservanza
<span class="pagenum" id="Page_238">[238]</span>
che vi si appalesa rigorosa di tutte le leggi dell’arte
greca, e per la sua grande somiglianza coi templi di
Pesto, Selinunte e Metaponto, che seguono le norme
dell’antico stile dorico; e quantunque per le grandi
trasformazioni a cui andò soggetto l’edifizio, non
possa dirsi nulla di certo intorno alla sua epoca,
ritiene innegabile che, dopo quello in vicinanza dei
teatri nel Foro triangolare, sia codesto il tempio più
antico di Pompei.
</p>

<p>
Non è da ultimo a passar sotto silenzio l’importante
iscrizione che trovavasi in questo tempio e che fu
trasferita al Museo e la quale suona così:
</p>

<p class="inscr">
M . HOLCONIUS . RVFVS . D . V . I . D . TER<br>
C . EGNATIVS . POSTVMVS . D . V . I . D . ITER<br>
EX . D . D . IVS . LVMINVM<br>
OPSTRVENDORVM . HS . ∞ . ∞ . ∞<br>
REDEMERVNT . PARIETEMQVE<br>
PRIVATVM . COL . VEN . COR<br>
VSQVE . AD . TEGVLAS<br>
FACIVND . COERARVNT.<a class="tag" id="tag180" href="#note180">[180]</a>
</p>

<p>
<span class="pagenum" id="Page_239">[239]</span>
</p>

<p>
Questa lapide per il cenno che si dà del <i>jus luminum
opstruendorum</i> porse occasione a diverse sentenze
di dotti ed archeologi; ma il suo più probabile
senso si è che l’erezione di questo muro venendo a
causare ai continui edifizii privati una grande oscurità,
i duumviri indicati nell’iscrizione ne indennizzavano
i proprietarj, dai quali compravano quel
diritto di servitù col prezzo di tremila sesterzj.
</p>

<p>
Schöne riconosce questo muro in quello all’ovest
del tempio<a class="tag" id="tag181" href="#note181">[181]</a> e quivi doveva essersi stabilita la Colonia
mandata da Silla, come ne fanno fede le mura
della città per tutto questo lato abbattuto e gli edifizj
costruiti sovra esse, posteriori alla colonizzazione
sillana.
</p>

<p>
Nella parte postica del tempio, in fondo del santuario,
a sinistra vuol essere veduta una cameretta,
<span class="pagenum" id="Page_240">[240]</span>
forse destinata a’ sacerdoti della Dea, decorata di
pitture. A mano manca vi è quella di un Bacco col
tirso in una mano e un vaso dall’altra, e un vecchio
Sileno in atto di suonare la lira: al destro lato invece
è praticata una nicchia e poteva essere un larario,
o tabernacolo degli Dei lari.
</p>

<h3><span class="smcap">Tempio di Giove.</span></h3>

<p>
Più vasto tempio e di superba architettura è quello
che non è di molto discosto da quello di Venere e
che per una bella testa di Giove che vi si è trovata
ed una di Esculapio e di una donna, l’ha fatto assegnare
siccome consacrato al più grande degli Dei.
Copriva 434 piedi quadrati, grandissima estensione
se si ponga mente alla angustia degli altri tempj
pagani, ed anche a quella degli altri templi in Pompei
ed al costume più generale che si aveva che in essi
non convenisse tutto il popolo, come è pratica nella
religione cristiana, ma solo i sacerdoti e quanti pigliavan
parte a’ sacrificj, od alle matrone, bastando
che il popolo deponesse alla soglia le ghirlande e
i doni.
</p>

<p>
Infatti se l’odierno tempio cristiano in Roma occupa
20,000 metri, il tempio più grande di Roma antica,
cioè quel della Pace, ne occupava soli 6240; il
Panteon ne copre 3182; quello di Giove Tonante 874;
195 quello della Fortuna Virile; e fuor di Roma, 1426
<span class="pagenum" id="Page_241">[241]</span>
il tempio maggiore di Pesto; 636 quello della Concordia
ad Agrigento, e quindi vi tien dietro questo di
Giove in Pompei; mentre poi la più parte de’ templi
pagani, potevansi dire semplici fani, come quello di
Iside in Pompei stessa e gli altri, e come quello
sacro a Giove Feretrio in Roma, che, sulla fede di
Plinio, non occupava in lunghezza più di quindici
piedi.
</p>

<p>
A questo tempio di Giove dei Pompejani si ascendeva
per un’ampia gradinata or rovinata, che tutto
fa credere fosse fiancheggiata di statue colossali.
Si compone di un vestibolo esastilo che risulta di sei
colonne corinzie di fronte e da quattro dai lati, di
una cella quadrilatera decorata di otto colonne d’ordine
jonico per ciascun lato, onde questo genere di
templi aventi colonne ai lati designavasi col nome
di <i>peripteri</i>. Di palmi cinquantanove in lunghezza, e
di quarantaquattro in larghezza, questa cella ha un
bel pavimento in mosaico e le mura dipinte a fresco
di un rosso brillante.
</p>

<p>
Scrive Vitruvio: «<i>Ærarium, carcer, curia foro sunt
conjungenda, sed ita uti magnitudo symmetriæ eorum
foro respondeat</i><a class="tag" id="tag182" href="#note182">[182]</a>»: or bene tali condizioni riscontrandosi
in questo edificio, ed al fondo della cella
<span class="pagenum" id="Page_242">[242]</span>
essendo aperte tre camere fornicate, difese da cancelli
di ferro, si argomenta che fosse questo l’erario
publico, per riporvi il denaro della colonia e gli
archivii.
</p>

<p>
Per una scala a mano manca di queste tre camere
si monta ad un piano superiore, da cui si gode del
più bel panorama.
</p>

<p>
«Le colonne composte di tufo ricoperte di stucco,
scrive l’architetto G. Vinci, sono ridotte in pezzi, gli
avanzi di due soldati, che non vollero abbandonare
il posto, ove forse erano di guardia, giacciono in
questo sito: uno di essi era stato schiacciato dall’improvvisa
caduta d’una colonna: una moneta di bronzo
ed una visiera si raccolsero presso di loro»<a class="tag" id="tag183" href="#note183">[183]</a>.
</p>

<p>
Finalmente non obblierò la seguente iscrizione, che
da questo tempio in cui fu raccolta or fu portata ad
arricchire il Museo:
</p>

<p class="inscr">
SP . TVRANNIVS . L . F . SP . N . L . PRON . FAB<br>
PROCVLVS . GELLIANVS .<br>
PRAIF . FAB . PRAIF . CVRATORVM . ALFEI .<br>
TIBERIS . PRAIF . PRO . PR . I . D . IN . VRBE . LAVINI .<br>
PATER . PATRATVS . POPVLI . LAVRENTIS . FOEDERIS<br>
EX . LIBRIS . SIBILLINIS . PERCVTIENDI . CVM . P . R .<br>
SACRORVM . PRINCIPIORVM . P . R . QVIRIT . NOMINISQVE<br>
LATINI . QVAI . APVD . LAVRENTIS . COLVNTVR . FLAM . DIALIS . FLAM<br>
MART . SALIVS . PRAISVL . AVGVR . PONT .<br>
PRAIF . COHORT . GAITVL . TR . MIL . LEC . X .<br>
LOC . D . D . D .<a class="tag" id="tag184" href="#note184">[184]</a>
</p>

<p>
<span class="pagenum" id="Page_243">[243]</span>
</p>

<p>
Spiegai altrove che significasse il pater patratus con
cui si qualifica Spurio Turannio, cioè perchè il feciale
giurava a nome di tutto il popolo, <i>pro toto
populo patrabat</i>; dirò solo una parola sul significato
dei <i>sacri principii</i> presso i Romani. I sacri principii
erano in un campo di guerra, negli alloggiamenti,
e nella castramentazione romana in cui ad una
delle sue vie si dava il nome di principia, e secondo
si spiega dagli archeologi<a class="tag" id="tag185" href="#note185">[185]</a>, perchè formava il principio
dell’accampamento; onde Plutarco in Galba
l’appellò Archea (Αρχαια) <i>sive initia quæ Romani
principia appellant</i>. Era questo un luogo più sacro
e venerabile, perchè qui dal tribuno si rendeva giustizia,
qui si conservavano i vessilli e le aquile, qui
sovra le are castrensi si immolavano i sacrifici e si
custodivano le immagini degli Dei e dei principi,
qui si prestava il giuramento e qui finalmente si reputava
un gran sacrilegio commettere il benchè menomo
delitto. Così Cicerone poteva uscire in quella
<span class="pagenum" id="Page_244">[244]</span>
sentenza favellando de’ <i>Principii: Spes libertatis nusquam,
nisi in vestrorum castrorum principiis est</i><a class="tag" id="tag186" href="#note186">[186]</a>. Nel medio
evo in Italia il Carroccio tenne luogo de’ Sacri Principi
della antichità.
</p>

<h3><span class="smcap">Tempio d’Iside.</span></h3>

<p>
In ragione del moltissimo culto che si aveva in
Pompei la Dea Iside, il discorso mi chiama a intrattenermi
ora e di essa e del suo tempio, che si presenta
forse più interessante d’ogni altro.
</p>

<p>
Abbiamo veduto addietro come Roma avesse ospitato
quanti numi stranieri ed accolto quanti riti fossero
stati importati dalle genti vinte: pur qualche volta
il Senato romano aveva dovuto interporsi per frenarne
la strabocchevole inondazione non scevra da
funeste conseguenze.
</p>

<div class="figcenter"><a id="fill-244a"></a>
  <img src="images/ill-244a.jpg" alt="">
<p class="caption">Il Tempio d’Iside in Pompei. <i>Vol. I. Cap. VIII. I Templi.</i></p>
</div>

<p>
Infra l’altre, la superstizione egiziana, la più spregevole
ed abbietta di tutte, venne più volte bandita da
Roma e dall’Italia; ma Silla, se per ispirito di devozione
o per ragioni d’interesse non saprei dire,
l’aveva ricondotta nel suo ritorno dall’Egitto. Nell’anno
di Roma 701, a cagion d’esempio, il tempio
di Iside e di Serapide fu demolito in questa città per
ordine del Senato, portandovi a tale fatto la mano
<span class="pagenum" id="Page_245">[245]</span>
stessa del Console<a class="tag" id="tag187" href="#note187">[187]</a>; ma dopo la morte di Cesare
fu riedificato a spesa del publico erario, perchè lo
zelo di fanatismo prevalse ai freddi e deboli sforzi
della politica. Gli esiliati numi dalle sponde del sacro
Nilo tornarono, si moltiplicarono i proseliti, i templi
furono riedificati con maggior lustro ed Iside e Serapide
ebbero alfine un posto fra le romane divinità.
Quali ne fossero anzi gli entusiasmi, e quanto generali,
ce lo dicano i seguenti versi di Tibullo:
</p>

<div class="poem"><div class="stanza">
<p class="i01"><i>Nile pater, quænam possum te dicere causa,</i></p>
<p class="i02">  <i>Aut quibus in terris occuluisse caput?</i></p>
<p class="i01"><i>Te propter nullos tellus tua postulat imbres.</i></p>
<p class="i02">  <i>Arida nec pluvio supplicat herba Iovi.</i></p>
<p class="i01"><i>Te canit, atque suum pubes miratur Osirim</i></p>
<p class="i02">  <i>Barbara, Memphitem piangere docta bovem.</i></p>
<p class="i01"><i>Primus aratra manu solerti fecit Osiris,</i></p>
<p class="i02">  <i>Et teneram ferro sollecitavit humum.</i></p>
<p class="i01"><i>Primus inexpertæ commisit semina terræ,</i></p>
<p class="i02">  <i>Pomaque non notis legit ab arboribus.</i></p>
<p class="i01"><i>Hic docuit teneram palis adjungere vitem,</i></p>
<p class="i02">  <i>Hic viridem dura cædere falce comam.</i></p>
<p class="i01"><i>Illi jucundos primum matura sapores,</i></p>
<p class="i02">  <i>Expressa incultis uva dedit pedibus.</i></p>
<p class="i01"><i>Ille liquor docuit voces inflectere cantu,</i></p>
<p class="i02">  <i>Movit et ad certos nescia membra modos.</i></p>
<p class="i01"><i>Bacchus et agricolæ magno confecta labore</i></p>
<p class="i02">  <i>Pectora tristitiæ dissoluenda dedit.</i></p>
<p class="i01"><i>Bacchus et afflictis requiem mortalibus affert,</i></p>
<p class="i02">  <i>Crura licet dura cuspide inulta sonent.</i></p>
<p class="i01"><i>Non tibi sunt tristes curæ, nec vultus, Osiri:</i></p>
<p class="i02">  <i>Sed chorus, et cantus, et levis aptus amor.</i></p>
<p class="i01"><span class="pagenum" id="Page_246">[246]</span></p>
<p class="i01"><i>Sed varii flores, et frons redimita corymbis,</i></p>
<p class="i03">    <i>Fusa sed ad teneros lutea palla pedes,</i></p>
<p class="i01"><i>Et Tyriæ vestes, et dulcis tibia cantus,</i></p>
<p class="i03">    <i>Et levis occultis conscia cista sacris.</i><a class="tag" id="tag188" href="#note188">[188]</a></p>
</div></div>

<p>
<span class="pagenum" id="Page_247">[247]</span>
</p>

<p>
Facevasi Iside presiedere singolarmente alla Navigazione
ed alla Medicina; onde si capisce perchè
<span class="pagenum" id="Page_248">[248]</span>
Tibullo nella sua Elegia III del Lib. I, lamentando la
malattia che lo incolse in Corcira, l’odierna Corfù, e
gli aveva vietato seguir Messala, dice a Delia sua
amante:
</p>

<div class="poem"><div class="stanza">
<p class="i01"><i>Quid tua nunc Isis mihi, Delia, quid mihi prosunt</i></p>
<p class="i02">  <i>Illa tua toties æra repulsa manu?</i></p>
<p class="i01"><i>Quidve, pie dum sacra colis, pureque lavari</i></p>
<p class="i02">  <i>Te memini et puro secubuisse toro?</i></p>
<p class="i01"><i>Nunc, Dea, nunc succurre mihi; nam posse mederi</i></p>
<p class="i02">  <i>Picta docet templis multa tabella tuis.<a class="tag" id="tag190" href="#note190">[190]</a></i></p>
</div></div>

<p>
Come malato e come viaggiatore per mare, Tibullo
aveva più titoli alla protezione della Dea: quelli infatti
che redimevansi da alcuna grave malattia, o
che si erano salvati da naufragio, non mancavano di
consacrare quadri votivi che si sospendevano nel
tempio della Dea, di che fa cenno ne’ surriferiti versi
il poeta, e fece dire a Giovenale:
</p>

<div class="poem"><div class="stanza">
<p class="i01"><span class="dotted">. . . .</span> <i>Pictores quis nescit ab Iside pasci</i>?<a class="tag" id="tag191" href="#note191">[191]</a></p>
</div></div>

<p>
<span class="pagenum" id="Page_249">[249]</span>
</p>

<p>
e noi di presente facciamo del resto nè più nè meno
davanti agli altari della Madonna e dei Santi nelle
nostre chiese.
</p>

<p>
Proverà poi l’estensione del culto Isiaco in Roma
e le ragioni del favore che vi aveva ottenuto, il
lamento di Properzio per l’anniversario che ogni
anno ad una determinata stagione vi si faceva delle
feste di Iside, nelle quali le donne, colla scusa di
un ritiro di dieci giorni e dieci notti, durante il qual
tempo non ammettevano consorzio d’uomini e neppur
de’ mariti, e dormivano sole nel tempio della Dea,
davansi liberamente in braccio ad altri amanti.
</p>

<div class="poem"><div class="stanza">
<p class="i01"><i>Tristia jam redeunt iterum solemnia nobis:</i></p>
<p class="i02">  <i>Cynthia jam noctes est operata decem.</i></p>
<p class="i01"><i>Atque utinam Nilo pereat quæ sacra tepente</i></p>
<p class="i02">  <i>Misit matronis Inachis Ausoniis.</i></p>
<p class="i01"><i>Quæ Dea tam cupidos toties divisit amantes,</i></p>
<p class="i02">  <i>Quæcumque illa fuit, semper amara fuit.<a class="tag" id="tag192" href="#note192">[192]</a></i></p>
</div></div>

<p>
<span class="pagenum" id="Page_250">[250]</span>
</p>

<p>
Anche Giovenale stigmatizza l’abuso di questi riti,
chiamando <i>Isiacæ lenæ</i> (mezzane) queste sacerdotesse,
o devote di Iside, che sotto il manto della religione
si davano alla più sfrenata prostituzione.
</p>

<p>
Augusto stesso, nella sua dimora in Egitto aveva
rispettato la maestà di Serapide, quantunque proibisse
nel pomerio di Roma ed un miglio all’intorno
il culto dei numi egizii. Questi per altro finchè durò
il suo regno ottennero voga moltissima, non perduta
pur sotto del suo successore, finchè la giustizia di Tiberio
fu tratta, al dir di Tacito<a class="tag" id="tag194" href="#note194">[194]</a>, ad usare qualche
severità, dalla quale si scostarono i suoi successori
ben presto, e Gibbon è dell’avviso che il sicuro e pieno
stabilimento del culto di questa egizia divinità si
possa attribuire alla pietà della famiglia Flavia<a class="tag" id="tag195" href="#note195">[195]</a>.
</p>

<p>
Se tali erano state sotto la republica e sotto i
Cesari in Roma le condizioni del culto isiaco, più
fiorenti, nè mai turbate erano state nella bassa Italia
e massime in Pompei. Esercitandovelo sacerdoti non
provenienti dall’Egitto, ma romani e greci, vi avevano
fatto tale un miscuglio di riti superstiziosi che
poco del carattere primitivo vi ritenesse. Nondimeno
a tanto fu mantenuto e spinto l’entusiasmo che le
matrone pompejane spacciassero a loro spesa proprj
incaricati in Egitto a pigliare l’acqua del Nilo stesso
<span class="pagenum" id="Page_251">[251]</span>
per le sacre cerimonie; lo che pur facevano le romane,
stando alla testimonianza di quel verso dì Giovenale:
</p>

<div class="poem"><div class="stanza">
<p class="i01"><i>A Meroe portabat aquas, quæ spargat in ædem</i></p>
<p class="i01"><i>Isidis</i><a class="tag" id="tag196" href="#note196">[196]</a></p>
</div></div>

<p>
e Meroe era tra le più grandi isole del Nilo e città
interessante dell’Africa,
</p>

<p>
Toccando l’argomento di questo culto, si è invogliati
di indagarne le origini e il vorrei fare, molto
più che alcuna idea mi sarebbe ingenerata che scostandosi
dalle ipotesi più generali, le quali seguendo
una interpretazione data a un passo di Erodoto, derivar
vorrebbero la famiglia Egizia dalla Etiopia, avvalorando
l’opinione colla testa della Sfinge delle piramidi,
la quale offre i caratteri distintivi del tipo negro.
Io, il carattere dell’architettura principalmente egizia
raffrontando con quello del Messico e Indiano e l’analogia
fra i riti e le istituzioni di un luogo e dell’altro,
argomento piuttosto ad una comune sorgente nell’India;
se pure, rammentando quello immenso fenomeno
ricordato da Platone della graduata sparizione
di quella grande Isola che fu l’Atlantide, non si possa
con più ragione congetturare che i popoli che l’abitavano
dovendo per necessità abbandonarla, chi da
una parte volgesse e chi dall’altra, gli uni passando
al Messico, gli altri a popolare le terre fecondate dall’onda
<span class="pagenum" id="Page_252">[252]</span>
sacra del Nilo. La cronaca d’Eusebio appoggierebbe
in certo qual modo codesta ipotesi mia, affermando
che a un’epoca assai remota Etiopi venuti
dall’India si sarebbero stabiliti nell’Egitto.
</p>

<p>
Ma ciò non accenno che di volo: la materia sarebbe
vasta, ardua a trattarsi e superiore alle mie
forze ed al tempo che mi è concesso: mi restringerò
piuttosto a fornire sotto brevità alcune nozioni intorno
alla teogonia egiziana.
</p>

<p>
Il politeismo egizio riducevasi a stretto rigore
all’unità; tutti que’ Dei venendo considerati come
altrettante emanazioni d’Amon-Ra, l’essere increato,
immutabile, onnipossente, autore, conservatore ed
anima della natura, costituente una trinità formata
di lui stesso, di Moûth la femmina e la madre, e di
Khons il figliuolo nato da essi. Questa trinità ne creava
altre e la continua catena scendeva ben anco dai
cieli e si materializzava sotto forme umane. Ogni
regione dell’universo aveva la sua triade: quella che
aveva la direzione della terra componevasi d’Osiride,
d’Iside e di Horo, poi d’Horo, d’Iside e di Malouli.
Il regno di quest’ultima triade aveva immediatamente
preceduto la generazione degli uomini. Ella rappresentava
il principio d’ordine nel mondo, mentre Tifone,
fratello e nemico d’Osiride, rappresentava il principio
del male.
</p>

<p>
«La leggenda egizia — scrive Clavel — raccontava
che dopo aver civilizzato l’Egitto e fondata Tebe,
<span class="pagenum" id="Page_253">[253]</span>
Osiride volle estendere i suoi beneficj alla terra intera,
e che visitò tutti i popoli, che sotto i diversi
nomi le avevano inalzato altari. Ma al suo ritorno,
Naphtis sposa e sorella di Tifone, si invaghì di sua
bellezza e rivestendo l’apparenza d’Iside per ingannarlo
si unì a lui e diede alla luce Anubi. Tifone
così oltraggiato, ne concepì un fiero risentimento,
tese agguati ad Osiride, l’uccise e gettò il suo corpo
nel Nilo. Iside si mise alla ricerca della spoglia del
proprio sposo, e giunse a rinvenirla, meno gli organi
della generazione, ch’erano stati divorati da un pesce
della specie chiamata fagro. Osiride ritornò dagli inferni,
ma nella persona di Horo suo figlio. Poco a
poco crebbe in forza e potenza, assunse il nome di
Serapide e vinse il cattivo principio, che, latente nell’universo,
non cessa di sconvolgerne l’ordine e di
produrre ogni sorta di mali.»<a class="tag" id="tag197" href="#note197">[197]</a>
</p>

<p>
Il citato Clavel spiega nella seguente forma il senso
che si asconde
</p>

<div class="poem"><div class="stanza">
<p class="i01">Sotto il velame degli versi strani</p>
</div></div>

<p>
della leggenda.
</p>

<p>
«Tifone è la personificazione delle tenebre e del
freddo; Horo il sole del solstizio d’inverno; Serapide
il sole del solstizio d’estate: Osiride il sole dell’equinozio
d’autunno, che perisce sotto i colpi del suo eterno
<span class="pagenum" id="Page_254">[254]</span>
avversario. Gli organi della virilità sono il phallus,
emblema della fecondità solare. Iside è la luna, sposa
e sorella del Re, da cui ella riceve la influenza e
ch’ella segue costantemente nella sua immensa carriera<a class="tag" id="tag198" href="#note198">[198]</a>.»
Plutarco ci porge del pari identica la chiave
della astronomica allegoria, ed io d’altronde in questa
mia opera, pur d’Ercole parlando, ho chiarito
l’allegoria astronomica del pari che si cela sotto le
famose sue gesta; sì che paja che la sapienza degli
antichi sacerdoti nascondesse dei veri sotto tutti
i miti, sotto tutte le leggende della pagana teogonia,
nè fossero essi soltanto stranezze ed ubbie superstiziose.
</p>

<p>
Le divinità egizie ebbero per simbolo un animale
qualunque, ed anzi questo emblema vivente teneva
luogo quasi sempre nei templi della statua del Dio stesso
e riceveva così le adorazioni de’ fedeli. Erodoto dice
che gli Egizi rappresentavano Iside colle corna di bue,
forse come emblema di potenza: Plutarco afferma che
Mercurio posò una testa di bue su quella di Iside
invece del diadema che Horo le aveva levato.
</p>

<p>
Addetta al culto di questi numi eravi tutta una casta
sacerdotale, che formava la parte sapiente della nazione,
<span class="pagenum" id="Page_255">[255]</span>
consacrata a studiare le scienze positive, la
fisica, l’astronomia, la storia naturale, la geografia,
la medicina; a coltivare la teologia, la filosofia,
la divinazione, occupandosi altresì di architettura,
pittura e musica, ed a raccogliere gli annali e le
cronache del proprio paese e dell’altrui. Essa era
investita dell’amministrazione della giustizia, della
riscossione delle imposte, e della disposizione degli
impieghi. Dividevasi in profeti, in comasti e zaconi:
i primi eran d’ordine superiore e vivevano assai
sobrii e puri. Il desiderio di conservarsi in uno stato
della più rigorosa purezza, aveva introdotto in mezzo
ad essi il costume della circoncisione, e gli aveva
impegnati a vestire stoffe di lino candidissime, in memoria
altresì ch’Iside fosse stata, come afferma Ovidio,
l’introduttrice del lino; onde così vennero designati
da Marziale in un epigramma:
</p>

<div class="poem"><div class="stanza">
<p class="i01"><i>Linigeri, fugiunt calvi, sistrataque turba,</i></p>
<p class="i01"><i>Inter adorantes cum stetit Hermogenes</i><a class="tag" id="tag199" href="#note199">[199]</a>.</p>
</div></div>

<p>
<span class="pagenum" id="Page_256">[256]</span>
</p>

<p>
Malgrado questo, io credo giustificare la qualifica
di spregevole e abbietta superstizione, che ho dato
testè alla egiziana, oltre che coll’autorità di Properzio,
già riferita, e colle orgie cui eran pretesto i riti
isiaci, ch’eran pur quelli detti eleusini in Grecia, e
che di là in Roma aveva Claudio derivati<a class="tag" id="tag200" href="#note200">[200]</a>, pure
col seguente passo di Erodoto.
</p>

<p>
«Anche i sepolcri di lui, del quale in tale occasione
mi saria sacrilegio confessare il nome, sono in Sais,
nel sacrario di Minerva, dopo il tempio, contigui a
tutta la parete di Minerva e nel sacro terreno, stanno
grandi obelischi di pietra e v’ha dappertutto un lago
col bacino incrostato di pietre e ben lavorato in giro,
di grandezza, come parevami, quanto il lago, chiamato
in Delo in forma di ruota. In quel lago fanno
di notte la rappresentazione delle passioni di lui, e
gli Egizii le chiamano misterii; ma intorno ad essi,
quantunque mi sappia assai ogni particolarità, sarà
non pertanto bello il tacere»<a class="tag" id="tag201" href="#note201">[201]</a>. Si han poche nozioni
sui misteri di Serapide e Osiride, dice Clavel; si sa
solamente che negli ultimi, si commemorava con un
cerimoniale emblematico il fine tragico d’Osiride, proditoriamente
messo a morte da Tifone.
</p>

<p>
<span class="pagenum" id="Page_257">[257]</span>
</p>

<p>
Per chi sa che in Egitto i misteri d’Iside, la generatrice
di tutte le cose, fossero sempre casti e irreprensibili,
perocchè soltanto sotto allegorie rappresentassero
la creazione del mondo e degli esseri, il
destino dell’uomo, l’investigazione della sapienza
e la vita futura delle anime, non potrà rendersi ragione
del severo giudizio che di tal culto i dominatori
di Roma portassero così da proscriverlo sì spesso:
ma ogni sua maraviglia cede ove si pensi come in
Roma il culto vi giungesse travestito all’asiatica, molto
diverso però dalla egizia ed anche dall’origine italica<a class="tag" id="tag202" href="#note202">[202]</a>.
</p>

<p>
«Presso i Romani, scrive Pietro Dufour nella sua
<i>Storia della Prostituzione</i><a class="tag" id="tag203" href="#note203">[203]</a>, come in Asia, tali misteri
erano meri pretesti ed occasioni di disordine
d’ogni sorta; la prostituzione singolarmente v’occupava
il primo posto. Ecco perchè il tempio in Roma
fosse distrutto e riedificato per ben dieci volte; ecco
perchè il Senato alla fine non tollerasse le isiache, che
per la protezione interessata, accordata loro da cittadini
ricchi e possenti; ecco perchè non ostante la
prodigiosa diffusione del culto d’Iside sotto gli imperatori,
gli onesti s’allontanassero con orrore, e
nulla più disprezzassero quanto un sacerdote d’Iside.
Apulejo, nel suo <i>Asino d’Oro</i>, ci fa una ben mite descrizione
<span class="pagenum" id="Page_258">[258]</span>
di tali misteri, a cui s’era iniziato e non
permettevasi di svelarne i riti segreti; descrive la
processione solenne, in cui un sacerdote porta nelle
sue braccia la venerabile effigie della Dea onnipotente,
effigie che nulla ha dell’uccello, nè del quadrupede
nostrale o selvaggio e più non somiglia all’uomo,
ma nella stranezza sua medesima venerabile,
e che ingegnosamente caratterizza il misticismo profondo
e l’inviolabil segreto di cui si cinge codesta
augusta religione. Davanti l’effigie, che non era che
un <i>phallus</i> d’oro, cioè l’emblema dell’amore e della fecondità,
andava una folla di gente iniziata d’ogni
sesso, età e condizione vestita di lini bianchissimi;
le donne cingevano di veli trasparenti i capelli pregni
d’essenze, gli uomini, rasi sino alla radice de’ capelli,
agitavano sistri metallici. Ma Apulejo serba prudente
il silenzio su quanto si faceva nel santuario
del tempio, ove compivasi l’iniziazione a suon di
sistri e piccole campane. Gli scrittori antichi tacquero
tutti intorno al soggetto delle misteriose iniziazioni,
che dovevano essere sinonimo di prostituzione. Gli
imperatori stessi non arrossirono di farsi iniziare e
di prendere per ciò la maschera a testa di cane in
onore di Anubi figliuolo di Iside.»
</p>

<p>
Era quindi questa Dea, ben più di Venere, la regina
della prostituzione sacra a Roma e in tutto il
romano impero ed aveva semplici cappelle dappertutto,
al momento della maggior depravazione
<span class="pagenum" id="Page_259">[259]</span>
dei costumi. Il tempio principale era nel campo di
Marte; le adiacenze, i giardini, i sotterranei d’iniziazione
dovevano essere bene ampii, ascendendo a più
migliaja d’uomini e donne gli iniziati che accorrevano
a processione nelle feste isiache.
</p>

<p>
Di più nel recinto sacro eravi commercio continuo
di dissolutezza, al quale i sacerdoti d’Iside, lordi di
ogni vizio e capaci di ogni delitto, prestavano volentieri
l’opera loro. Formavano essi un ben numeroso
collegio, che viveva in una oscena famigliarità; lasciavansi
andare a’ traviamenti tutti de’ sensi, nella
sfrenatezza delle passioni, ubbriachi sempre e ripieni
di cibo, giravano le vie della città vestiti dei loro
lini macchiati e sudici, colla maschera da muso di
cane sulla faccia, ed in mano il sistro, scrollando il
quale chiedevano l’elemosina, battevano alle porte e
minacciavano la collera d’Iside a chi si rifiutava di
farla. Essi esercitavano nello stesso tempo l’infame
mestiere di lenoni, incaricavansi, concorrendo colle
vecchie meretrici, di tutti i negozj amorosi, delle
corrispondenze, degli erotici convegni, dei traffici
e delle seduzioni. Il tempio e i giardini erano asilo
ai protetti amanti e agli adulteri da lor travestiti con
abiti e veli di lino. I mariti ed i gelosi non penetravano
impunemente in quei luoghi consacrati al
piacere, ove non si vedevano che coppie amorose,
ove non si ascoltavano che sospiri coperti dai suoni dei
sistri. Giovenale — come gli altri poeti che già citai — parla
<span class="pagenum" id="Page_260">[260]</span>
in più luoghi nelle sue <i>Satire</i> delle pratiche
dei santuarj d’Iside. Rammento questi versi della
<i>Satira IX a Nevolo Cinedo</i>:
</p>

<div class="poem"><div class="stanza">
<p class="i01"><i>Nuper enim, ut repeto, fanum Isidis et Ganymedem</i></p>
<p class="i02">  <i>Pacis, et advectæ secreta palatia matris,</i></p>
<p class="i02">  <i>Et Cererem (nam quo non prostat femina templo?)</i></p>
<p class="i02">  <i>Notior Aufidio mœchus et celebrare solebas</i><a class="tag" id="tag204" href="#note204">[204]</a>.</p>
</div></div>

<p>
Il tipo di Arbace nel bel romanzo di Bulwer è
l’espressione fedele della dottrina e della brutale passione
ad un tempo del sacerdote di Iside: quello di
Caleno del sacerdote lenone, scellerato e schifoso.
Apecide, il severo fratello di Jone, aveva avuto ben
d’onde d’essersi presto stomacato di quelle sacerdotali
nefandità.
</p>

<p>
Era stato in Pompei questo culto introdotto dagli
Alessandrini, che pei loro commerci avevano assai frequenti
occasioni di venirvi; e però molti di que’ del
paese eransi presto a’ misteri Isiaci iniziati, questi
essendo in venerazione di tutti. Più tardi s’era infiltrata
indubbiamente anche in Pompei la corruzione
isiaca, greca e romana. Se non temessi dilungarmi di
troppo e non avessi presente l’economia dell’opera,
riferirei i riti dell’iniziazione, diversi assai nell’origine
<span class="pagenum" id="Page_261">[261]</span>
loro egizia dalla degenerazione europea, e l’importanza
che vi si assegnava; ma essi inoltre avevan luogo,
nel solo Egitto, e non riguardavano d’altronde i misteri
minori che celebravansi, ne’ templi altrove.
</p>

<p>
Mi restringerò dunque alla descrizione materiale
del tempio d’Iside pompeiano.
</p>

<p>
Sul frontispizio della porta di questo tempio in
una tavola di marmo si leggeva un’iscrizione che
importa riferire per racchiudere essa dati storici di
non dubbio interesse:
</p>

<p class="inscr">
N . POPIDIVS . D . F . CELSINVS<br>
ÆDEM . ISIDIS . TERRÆ . MOTV . CONLAPSAM<br>
A . FVNDAMENTO . P . S . RESTITVIT . HVNC<br>
DECVRIONES . OB . LIBERALITATEM<br>
CVM . ESSET . ANNORVM . SEXS . ORDINI . SVO<br>
GRATIS . ADLEGERVNT<a class="tag" id="tag205" href="#note205">[205]</a>.
</p>

<p>
Poco monta a noi di risollevare la questione agitatasi
calorosamente tra i dotti sulla interpretazione
di quell’abbreviatura <i>sex</i>, parendomi d’accettare
quella che mostrasi più razionale, cioè, di <i>sexsaginta</i>, non
<i>sex</i>, perocchè basti l’avvertire quel che Cicerone ebbe
a dire essere, cioè, più difficile venir nominato decurione
in Pompei che senatore in Roma, per respingere
senz’altra discussione l’assurda pretesa di coloro
che avrebbero voluto leggere in questa iscrizione
l’aggiunzione gratuita di Numerio Popidio Celsino
<span class="pagenum" id="Page_262">[262]</span>
all’ordine dei decurioni nell’età di anni sei, non già
in quella d’anni sessanta. Come avrebbe l’infante di
sei anni potuto disporre di tanta liberalità, s’anco si
volesse supporre che la massima delle dignità si
fosse voluto conferire ad un fanciullo?
</p>

<p>
Piuttosto noterò e in questa e nelle altre iscrizioni
che pur riferirò nella descrizione di questo tempio,
come la famiglia Popidia fosse tutta benemerita del
culto isiaco che si osservava in Pompei.
</p>

<p>
All’ingresso del tempio stava una cassetta per ricevere
le offerte in denaro e due fonti lustrali, che
si appellavano <i>aquiminaria</i>, su d’una delle quali l’iscrizione:
<i>Longinus Duumvir</i>.
</p>

<p>
Esso appartiene al novero di que’ templi che si
dicono <i>ipetri</i>, parola greca che significa scoperto, ed
è assai piccolo, per la ragione che ho già superiormente
addotta, della costumanza cioè che il popolo
non vi fosse ammesso, deponendo egli le sue offerte
sul sacro limitare. Molto più il culto d’Iside aveva
bisogno d’essere circondato da misticismo e segreto,
per meglio accreditarne i misteri. Infatti sotto il podio
su cui posava il simulacro della Dea, ancor di presente
si vede una fornice od angusta cameretta cui
si accede per una dissimulata scaletta, dalla quale
non visti i sacerdoti dalla vuota statua emettevano
responsi, accreditandone autrice la Dea: esempio
strettamente imitato da certi cattivi ministri dell’altare
fino a’ nostri giorni nel far muovere gli occhi
o nel farli piangere di madonne e di crocifissi.
</p>

<p>
<span class="pagenum" id="Page_263">[263]</span>
</p>

<p>
Lungo i lati esterni del tempio corrono otto colonne
di stucco per ogni parte e sei si accampano di
fronte e sono d’ordine dorico, senza base e dell’altezza
di nove piedi e mezzo. L’edificio di materia
laterizia è per altro ricoperto di un intonaco assai
duro.
</p>

<p>
Il santuario, o <i>cella</i>, come si soleva denominare,
che non è che un tempietto quadrato nel fondo dell’edificio,
aveva due nicchie per parte, mentre nel
prospetto sorgevano due are fiancheggiate da due podii,
su cui si rinvennero due tavole isiache, di cui una
affatto intera con caratteri geroglifici, come sogliono
osservarsi nel rovescio delle statuette d’Iside e de’
Pastofori nei musei, giusta l’osservazione che ne fa
il Romanelli.
</p>

<p>
Due are erano ai lati, una per ardervi le vittime,
l’altra per accogliervi le ceneri, che allo scoprirsi del
tempio vennero ancora vedute. Altre are minori appoggiate
alle colonne servivano per ardervi timiami
ed incensi di continuo per aggiungere reverenza al
luogo.
</p>

<p>
Presso all’ara sinistra vedesi un’altra cameretta
con sotterranea scala e deve essere stata destinata
alle lustrazioni, o purificazioni volute dal rito, a cagione
del lavacro che nel fondo si osserva. Bassorilievi
di stucco ne decorano le pareti e in una nicchia
è dipinto un Arpocrate che, il dito sulla bocca, intima
silenzio. Una statua d’Iside in terra cotta ed una
<span class="pagenum" id="Page_264">[264]</span>
d’Anubi colla testa canina, ch’eran pur qui, andarono
ad arricchire in un colle altre immense preziosità
scoperte il Museo Nazionale. Quella d’Iside dorata
aveva nel suo piedistallo questa iscrizione:
</p>

<p class="inscr">
L . CÆCILIVS<br>
PHOEBVS . POSVIT<br>
L . D . D .<a class="tag" id="tag206" href="#note206">[206]</a>
</p>

<p>
Diversi oggetti di non dubbio interesse ed attinenti il
culto si rinvennero del pari, come lettisterni di bronzo,
su cui era inteso si assidessero le divinità in certe feste;
lampade, lucerne, pàtere, lebeti, turiboli, accerre,
prefericoli, simpuli, mallei, secespiti, cultri, litui, crotali,
aspergilli<a class="tag" id="tag207" href="#note207">[207]</a>, utensili tutti religiosi, aghi augurali
<span class="pagenum" id="Page_265">[265]</span>
per iscrutare entro le viscere delle vittime, e sistri,
istrumenti, questi ultimi specialmente in uso nelle
cerimonie isiache, come anche nel dipinto della Dea
in questo tempio trovato su d’una parete, si vede
stringere un sistro nella destra, e del quale perchè
caratteristico di questo culto, e perchè spesso si
riscontri accennato nelle poesie e negli scritti
antichi, convien che ne dica qualche parola.
</p>

<p>
<span class="pagenum" id="Page_266">[266]</span>
</p>

<p>
Già vedemmo, citando Tibullo, come il poeta ricordasse
la sua Delia agitare e rintronar l’aria de’ sistri
in onore di Iside, e questo istrumento di argento o
di bronzo che certo non poteva rendere alcuna armonia,
ma solo un suono acuto che congiunto alla
grossolana tibia, appellata <i>chnoue</i> nell’Egitto, ed al
muggito del bove Api, produceva quell’orribil frastuono
che Claudiano espresse in questi versi imitativi:
</p>

<div class="poem"><div class="stanza">
<p class="i10">                      <i>Nilotica sistris</i></p>
<p class="i01"><i>Ripa sonat phariosque modos Ægyptia ducit</i></p>
<p class="i01"><i>Tibia, submissis admugit cornibus Apis</i><a class="tag" id="tag208" href="#note208">[208]</a>.</p>
</div></div>

<p>
Nè vanno obbliate la statua di Venere Anadiomene
in marmo, qui del pari trovata posata su d’un pilastro,
avente le braccia, il collo e l’ombelico dorato, e
quelle di Bacco e di Priapo in marmo greco; non
inutile osservazione codesta, perocchè tenga a provare
come il tempio sacro ad una divinità non escludesse
i simulacri di altre. Sul plinto della statua di
Bacco, che era lo stesso che presso gli Egizi Osiride,
si legge questa iscrizione:
</p>

<p>
<span class="pagenum" id="Page_267">[267]</span>
</p>

<p class="inscr">
N . POPIDIVS . AMPLIATVS<br>
PATER . P . S<a class="tag" id="tag209" href="#note209">[209]</a>.
</p>

<p>
Passando alla sala de’ Misteri, voglionsi riguardare
alcune pitture, ma più ancora l’iscrizione nel pavimento
di mosaico che così suona:
</p>

<p class="inscr">
N . POPIDI . CELSINI<br>
N . POPIDI . AMPLIATI<br>
CORNELIA . CELSA<a class="tag" id="tag210" href="#note210">[210]</a>.
</p>

<p>
Pur nel recinto del tempio sono due camerette
per l’abitazione de’ sacerdoti, poi una cucina, nella
quale si riconobbero squamme di pesci ed ossa di prosciutto,
e contiguo un luogo per l’acquajo. In una delle
camere si scoprì lo scheletro d’un sacerdote con una
scure in mano, altri in altre località si rinvennero del
tempio, ed all’ingresso dalla parte del teatro un altro
ancora, e siccome a lui presso si raccolsero 360 monete
d’argento, sei d’oro, quarantadue di bronzo, barattoli
d’argento, figurette d’Iside, cucchiaj, fermagli,
pàtere, tazze d’argento, un cammeo rappresentante
un satiro col tamburello, un anello con pietre ed
orecchini, fu supposto con certa ragione potesse essere
lo scheletro d’un sacerdote colto da morte nel
punto in cui fuggiva per porre in salvo il tesoro
della Dea. Il Bulwer riconobbe in questi scheletri
<span class="pagenum" id="Page_268">[268]</span>
i due sacerdoti d’Iside del suo romanzo, Arbace e
Caleno; era l’interpretazione opportuna che il poeta
faceva delle passioni svolte nell’opera sua di questi
due personaggi.
</p>

<p>
Dietro il santuario evvi un altro locale, al quale
si giunge traversando diverse arcate. Gli venne dato
il nome di Curia Isiaca. È un edificio di genere osco,
al pari della denominazione che vi si trovò e che fu
letta da Jannelli per <i>Cereiiai Pumpaiianai</i>, cioè Curia
Pompejana, o secondo l’iscrizione in questo dialetto
che vi si è pure scoperta e che, letta, si chiamava
<i>trebus</i>.
</p>

<p>
Anche qui si ritrovarono all’epoca di sua scoperta,
cioè dal 1764 al 1766, due sistri, due lettisternii, uno
di bronzo con fregi d’argento, l’altro d’avorio in
frantumi, un candelabro di bronzo in forma di loto,
pianta acquatica dell’Egitto (bot. nymphea), due
pregevoli idoli egiziani di basalto, che sostengono
colle due mani in testa una gran patera, erme e teste
di numi.
</p>

<p>
Dal tutt’assieme si evince che in somma venerazione
fosse Iside presso i Pompejani. Le allegazioni
che son venuto recando di poeti e scrittori del
tempo, provano che non diversamente fosse adorata
nel restante del mondo romano, malgrado le leggi
assai spesso, come dissi, contro il suo culto bandite.
</p>

<p>
Se Voltaire non ha celiato, egli sforzossi di provare
come gli odierni Zingari siano un avanzo degli
<span class="pagenum" id="Page_269">[269]</span>
antichi sacerdoti e sacerdotesse d’Iside, misti con
quelle della Dea di Siria. Ai tempi d’Apulejo quei
sacri impostori avevano già perduto il credito e, spregiati
dai poveri, vagavano di luogo in luogo vendendo
predizioni e curando malati. Lo stesso Voltaire osserva
argutamente a tale proposito che Apulejo non
dimenticò l’abilità loro propria di rubare nei cortili.
«Tale, conchiude, fu la fine dell’antico culto d’Iside
ed Osiride, i cui nomi ancora ci inspirano rispetto.»
</p>

<h3><span class="smcap">Tempio d’Esculapio o di Giove e di Giunone.</span></h3>

<p>
Un altro tempio è nella strada di Stabia, stato scoperto
dal 1766 al 1768, nel lato destro; e per una statua
figulina rappresentante Esculapio, il Dio preposto all’arte
medica, venne dai più ritenuto per sacro a
quella divinità e nelle Guide è così designato, e sotto
questo titolo l’ha pur descritto Dyer nella sua <i>Pompeii</i>
(pag. 138). Gau, continuatore di Mazois, invece lo
pensò dedicato a Nettuno: a questo Dio marino credendo
attribuire una testa barbuta e di gran carattere
vedutavi su di un capitello, e del resto si sappia
da medaglie, bassorilievi e statue in altri luoghi
trovati, non che dagli scritti d’uomini dottissimi, che
anche Esculapio venisse rappresentato con gran barba.
Altri, scrive Galanti, lo pretende tempio di Priapo,
pur senza che ragion di sorta ne venga addotta<a class="tag" id="tag211" href="#note211">[211]</a>.
</p>

<p>
<span class="pagenum" id="Page_270">[270]</span>
</p>

<p>
Ma scostandosi da tutti questi chiari scrittori, Ernesto
Breton nella sua <i>Pompeja</i> (pag. 53) lo proclama
sacro a Giove e Giunone, rifiutando così l’opinione
di altri che l’assegnavano a Minerva o alle tre divinità
del Campidoglio.
</p>

<p>
«Deux statues, scrive egli, médiocres en terre
cuite, trouvées dans ces ruines et placées aujourd’hui
au Musée, représentent, dit-on, Jupiter
et Junon; mais elles ont été prises aussi pour
Esculape et Hygie, et de là sont nées des nouvelles
conjectures qui ont étés émises par Winkelmann
dans le premier volume de l’<i>Histoire de l’Art</i>. D’un
autre côté, comme on y a trouvé aussi un buste
de Minerve, Overbeck a cru pouvoir supposer que
le temple était dédié aux trois divinités du Capitole.
Aucune de ces suppositions ne nous paraît
suffisamment justifiée; cependant nous avons cru
devoir donner à cet édifice le nom que lui assignent
les plans et les ouvrages les plus récentes,
tout en reconnaissant que des nombreux ex-voto,
pieds, mains, etc. en terre cuite, aient pu fournir
un argument puissant en faveur de la dédicace du
temple aux divinités de la médicine.»
</p>

<p>
Gli intenti dell’opera mia non sono, e l’ho già detto,
di misurarmi in polemiche co’ dotti che dichiararono
le preziose antichità di Pompei; nondimeno se m’è
lecito esprimere un dubbio sull’assegnazione che si
dice fatta di questo tempio a Giove e Giunone, le due
<span class="pagenum" id="Page_271">[271]</span>
maggiori divinità dell’Olimpo pagano, io l’appoggerei
alla circostanza che un tal tempio sia il più piccolo
di tutti gli altri pompejani, non misurando che 21
metri in lunghezza e sette in larghezza, e che forse a
quelle maggiori divinità sarebbesi eretto più grande e
dicevole delubro. D’altronde, poichè in Pompei abbiam
trovato un altro tempio, anzi il più grande di
tutti i templi di Pompei e tale da annoverarsi fra i
più vasti anche d’altrove, dedicato al Tonante, perchè
in città non amplissima sarebbesi alla medesima divinità
un secondo tempio consacrato?
</p>

<p>
Non entrerò pure in disquisizioni mitologiche, trattando
di parecchi Esculapii esistiti; ma mi giova per
altro combattere qui l’opinione di coloro che vorrebbero
questo nume proveniente d’altra regione che
dalla Fenicia. Sanconiatone, venerando scrittore dell’antichità,
afferma questa sentenza ch’io reco, e dichiarandolo
figlio di Sydic e di una delle Titanidi, lo presenta
qual fratello dei Cabiri o <i>grandi dei</i>, come significa
il loro nome orientale, anzi il più distinto di
tutti sotto il nome di Esmuno.
</p>

<p>
Secondo lo stesso Sanconiatone, la Titanide madre
d’Esculapio era Astarte bellissima Dea; secondo Ovidio,
nei Fasti, è Arsinoe; comunque sia, Esculapio essendo
fra gli Dei Cabiri, mi persuade ognor più che i Pompejani
gli avessero dedicato un tempio, perchè provenienti
essi da’ Pelasgi, od anche da’ Greci, i Dioscuri o Cabiri,
<span class="pagenum" id="Page_272">[272]</span>
che ho già detto altrove essere una cosa sola<a class="tag" id="tag212" href="#note212">[212]</a>,
vi erano in grande venerazione. Or come conciliare
cosifatta somma venerazione col non avere essi in Pompei
alcun tempio, se questo di cui tratto non era
sacro ad Esculapio?
</p>

<p>
Un’altra ragione io deduco dall’aver veduto in
sommo onore in Pompei il culto d’Iside. Venuto questo,
come superiormente dissi, dall’Egitto, poteva essere
stato parimenti recato quello d’Esculapio dall’Egitto,
ove i Fenicj il portarono e dove ottenne d’essere
adorato, forse più che presso ogni altro popolo,
perchè, secondo l’autorità di Ammiano Marcellino, gli
Egizj vantavansi che questo Dio più d’ogni altro popolo
li onorasse di sua presenza<a class="tag" id="tag213" href="#note213">[213]</a>.
</p>

<p>
Narra la favola come Esculapio inventasse un gran
numero di salutari rimedj, unisse la chirurgia alla
medicina, e accompagnando Ercole e Giasone nella spedizione
della Colchide, prestasse grandi servigi agli
Argonauti. E aggiunge che non contento di risanare
i malati, risuscitasse anche i morti; onde Plutone
l’avesse a citare davanti al tribunale di Giove, lagnandosi
che l’impero dei morti si fosse notabilmente diminuito
e corresse rischio per lui di rimanere interamente
deserto; di modo che Giove irritato avesse
<span class="pagenum" id="Page_273">[273]</span>
con un colpo di fulmine a uccidere Esculapio, il quale
vendicato poi da Apollo, ottenesse quindi gli onori
divini<a class="tag" id="tag214" href="#note214">[214]</a>. Questo ammesso, si capisce perchè i medici
lo eleggessero a propria divinità tutelare.
</p>

<p>
Certo è che Pausania e Diodoro Siculo ne fan sapere
come gli ammalati traessero in folla ne’ templi
di questo Dio, ond’essere dalle loro infermità risanati;
d’ordinario vi passassero la notte e allorquando avevano
ricevuto qualche sollievo o guarigione, vi lasciassero
delle immagini rappresentanti le parti del
loro corpo che erano state guarite.
</p>

<p>
È questa allora altra particolarità che vale d’argomento
non lieve a ritenere questo piccolo tempio
pompejano sacro ad Esculapio, appunto per i numerosi
<i>ex voto</i>, piedi e mani ecc. che Bréton conferma
esservisi rinvenuti.
</p>

<p>
Se non che, dopo tutto, con maggior probabilità
potrebbe questo delubro essere stato ad un tempo
stesso sacro ad Esculapio e a Giove e Giunone, da che
si ponga mente che in uno stesso giorno si celebrava
a queste tre divinità ed a Giano dai Romani la festa.
Nel <i>Kalendarium</i>, che dicesi d’Ovidio, il quale venne
stampato in capo a molte edizioni delle opere di tal
poeta e riprodotto pur da Heinzius nella nitidissima
edizione di esse fatta nel secolo scorso a Parigi da J.
<span class="pagenum" id="Page_274">[274]</span>
Barbou e ch’io pure posseggo, <i>Kalendarium</i> che ha
molta attinenza coi <i>Fasti</i> dell’illustre Poeta, m’accadde
appunto di constatare tale particolarità consegnata
nel primo di gennajo sotto questa precisa rubrica:
<i>A. Kal. Januari; Jani festum, Junonis, Jovis et Æsculapii</i>.
Così potrebbe essere allora ogni differenza conciliata,
collo ammettere, cioè, che sacro fosse il tempio in
questione a tutte e tre queste divinità.
</p>

<p>
Tale delubro era ipetro, per dirla con termine greco,
o <i>subdiale</i> con parola latina, vale a dire scoperto, e
le mura già rivestite di stucco, ora sono affatto scrostate.
Si ascende al santuario per nove gradini; doveva
avere colonne, scomparse affatto, e nel centro
dell’area sta una grand’ara di tufo ornata di triglifi
dorici, di buon gusto, e che taluni paragonano al
celebre sarcofago trovato a Roma ne’ sepolcri degli Scipioni,
conservato ora nel museo del Vaticano. Il santuario
poi aveva il pavimento di mosaico e le pareti
erano tutte quante istoriate di pitture, di cui appena
è rimasta qualche traccia.
</p>

<h3><span class="smcap">Tempio di Mercurio.</span></h3>

<p>
Come per gli altri templi pompeiani, così anche
per questo piccolo tempio, che dal suo principio,
cioè dalla scoperta fattane nel 1817, ebbe dalla Direzione
degli Scavi la designazione di Mercurio, per
una statuetta che di questo Dio fu tosto rinvenuta,
<span class="pagenum" id="Page_275">[275]</span>
si affaticarono gli archeologi a supporvi altra destinazione.
Il prof. Garrucci<a class="tag" id="tag215" href="#note215">[215]</a> lo volle consacrato ad Augusto,
senza per altro ristare davanti all’esistenza
in Pompei d’un altro tempio sacro allo stesso divinizzato
imperatore, pur da lui riconosciuto nel Panteon
di cui fra poco avrò a dire. Altri poi il pretesero
sacro a Quirino.
</p>

<p>
Questi ultimi almeno si fecero forti nella opinione
loro della iscrizione tutta guasta rinvenuta su d’un
piedistallo in vicinanza delle porte del tempio e che
il celebre storico ed archeologo tedesco Mommsen, tanto
benemerito de’ nostri patrii studj, ha creduto di potere
ristabilire e leggere in questo modo<a class="tag" id="tag216" href="#note216">[216]</a>.
</p>

<p class="inscr">
ROMVLVS MARTIS<br>
FILIVS VRBEM ROM<i>am</i><br>
<i>Condid</i>IT ET REGNAVIT ANNOS<br>
<i>Duo de qu</i>ADRAGINTA ISQVE<br>
<i>Primus dux</i> DVCE HOSTIVM<br>
<i>Acrone rege</i> CAENINENSIVM<br>
<i>interf</i>ECTO SPOLIA <i>opima</i><br>
Iovi FERETRIO CONSECRavit<br>
RECEPTVSQVE IN DEORUM<br>
NVMERVM QVIRINVS APELLATVS EST<a class="tag" id="tag217" href="#note217">[217]</a>.
</p>

<p>
<span class="pagenum" id="Page_276">[276]</span>
</p>

<p>
Se non che non può essere questa una perentoria
ragione che prodursi voglia ad accogliere siffatta opinione,
da che elevandosi questo tempio nel mezzo
del lato orientale del Foro, dal quale non è separato
che da un angusto vestibolo, il piedistallo e la statua
di Romolo che vi sarà stata sopra, potessero servire
di decorazione al Foro stesso, senza quindi aver
relazione alcuna col prossimo tempio. «D’altronde,
osserva opportunamente Dyer, siccome un’altra iscrizione
simile relativa ad Enea, si trovava al lato opposto,
è evidente ch’esse hanno appartenuto a due
statue di questi personaggi. Del resto non è una
iscrizione di questa specie che sarebbe stata collocata
sotto la statua d’una divinità»<a class="tag" id="tag218" href="#note218">[218]</a>.
</p>

<p>
Quando invece si rifletta che Pompei era, come
feci notare in addietro più volte, <i>navale</i> di molto momento,
ossia porto marittimo importante e commerciale,
doveva esser più che giusto che i Pompeiani
avessero in onore e in venerazione il Dio de’ commercianti
e de’ naviganti, oltre a tutti gli altri attributi
che la superstizione pagana gli concedeva e che
Ferrante Guisoni compendiò in questi versi:
</p>

<div class="poem"><div class="stanza">
<p class="i01">Quasi in cotal maniera Erme celeste</p>
<p class="i01">Guida a’ nocchier, ritrovator dell’arti,</p>
<p class="i01">Scala al sommo Fattore, e delle Muse</p>
<p class="i01">Amico ed oratore e cortigiano,</p>
<p class="i01">Accorto trafficante e ne’ cammini</p>
<p class="i01">Dubbj scorta fedele....</p>
</div></div>

<p>
<span class="pagenum" id="Page_277">[277]</span>
</p>

<p>
«Il culto di questo Dio, dice il <i>Dizionario della
Mitologia di tutti i popoli</i>, era specialmente adottato
ne’ luoghi di gran commercio.» Vitruvio poi nel
passo che già m’avvenne di citare nel principio di
questo capitolo, dicendo che il tempio a Mercurio
debba essere nel Foro, porge argomento maggiore a
ritenere il tempio di che parlo per veramente sacro a
Mercurio, molto più poi che il Foro pompejano fosse
in vicinanza alla marina e quindi più proprio a’ nocchieri
e naviganti, che l’invocavano propizio a’ loro
viaggi e negozj.
</p>

<p>
Tra l’edificio detto d’Eumachia e la Curia sorge
codesto tempio. Il suo vestibolo è coperto e il suo
tetto era sorretto da quattro colonne d’ordine corintio,
da quanto almeno s’argomenta da’ loro capitelli, esse
più non esistendo. Il muro di cinta del peribolo era
decorato di modanature; e da ciò che le muraglie non
furono mai rivestite di stucco, nè l’altare era stato terminato,
Dyer suppone che i Pompejani fossero stati sorpresi
dalla eruzione del Vesuvio nel tempo in cui
ricostruivano il tempio distrutto dal tremuoto nell’anno
di Cristo 63<a class="tag" id="tag219" href="#note219">[219]</a>; quantunque, s’egli avesse ben
ripensato, avrebbe veduto in qualche punto frammenti
di marmo aderenti alle pareti, che lascian a ragione
sospettare che tutte le mura dovessero invece essere
rivestite di lastre di marmo.
</p>

<p>
<span class="pagenum" id="Page_278">[278]</span>
</p>

<p>
Alla <i>cella</i>, o santuario, si ascende per due scale
laterali: nel centro del recinto, o <i>area</i>, vedesi un’ara
di marmo bianco, ornata di un bassorilievo che appare
incompiuto e rappresenta un sacrificio. Taluno
ha creduto di ravvisare la testa di Cicerone in quella
del sacerdote sagrificatore.
</p>

<p>
A destra dell’angusto santuario, che non misura, a
dir di Bréton, più architetto, a vero dire, che archeologo
nell’opera sua, quattro metri di larghezza
su tre e cinquanta di profondità, e a basso del <i>podium</i>,
scopresi l’ingresso a tre sale, già abitazione de’ ministri
del tempio.
</p>

<p>
Ora questo tempio si fa servire a ripostiglio di
frammenti di scultura o d’altri oggetti che si vengono
scoprendo negli scavi, finchè non si credano meritevoli
di migliore conservazione nel Museo Nazionale
di Napoli; e però il suo ingresso è chiuso da un
cancello di ferro.
</p>

<h3><span class="smcap">Tempio della Fortuna.</span></h3>

<p>
Capricciosa dispensiera de’ beni come de’ mali, de’
piaceri come de’ dolori, della ricchezza come della
povertà, non era possibile che la Fortuna, che il
Guidi felicemente dipinge
</p>

<div class="poem"><div class="stanza">
<p class="i01">Una donna superba al par di Giuno</p>
<p class="i02">  Colle treccie dorate all’aura sparse</p>
<p class="i02">  E co’ begli occhi di cerulea luce<a class="tag" id="tag220" href="#note220">[220]</a>,</p>
</div></div>
<p>
<span class="pagenum" id="Page_279">[279]</span>
e che si dice, per la bocca dello stesso poeta
</p>

<div class="poem"><div class="stanza">
<p class="i01">Figlia di Giove, e che germana al Fato</p>
<p class="i02">  Sovra il trono immortale</p>
<p class="i02">  A lui mi siedo a lato,</p>
</div></div>

<p>
non si avesse in Pompei il proprio delubro. Sia che vogliasi
aver serbato sempre questa città le tradizioni della
Grecia, dalla quale se ne ripetono da molti le origini,
sia che vogliasi invece aver essa adottate consuetudini
e vita romane, questa Dea essendo sì in
Grecia che in Roma venerata, aveva il di lei tempio
tutta la ragion d’essere anche in Pompei.
</p>

<p>
Il nominarsi Tyche in Grecia, fu causa che diversi
scrittori opinassero fosse una tale divinità sconosciuta
alla più remota antichità greca, non trovandosene
menzione in Omero ed in Esiodo. Ma sotto il nome
di Tyche è memorata da Omero nel suo Inno a Cerere,
che la fa, diversamente da altri, figliuola all’Oceano,
e da Pindaro. Le greche derivazioni ed attinenze
in Pompei sarebbero così ancora una volta attestate
da questo nome greco che vi ritroviamo portato da
persone, come oggidì portasi tra noi il nome di
Fortunato e Fortunata. Già ho ricordato nel quarto
Capitolo di questo libro la funebre iscrizione scolpita
sulla tomba di Nevoleja Tyche, e di un’altra Tyche
avverrà pur ch’io parli nel Capitolo delle Tombe.
</p>

<p>
Il tempio pompejano sacro alla Fortuna era piccolo,
ma vi si ascendeva per una bella gradinata di marmo
<span class="pagenum" id="Page_280">[280]</span>
bianco, dietro la quale si ergevano quattro colonne
di cui per altro non si trovarono che i capitelli. Questo
tempio fu scoperto, secondo Bonucci, nel 1827; secondo
Bréton nel 1823. Una iscrizione già collocata
sull’architrave del santuario ci apprende a chi fossero
i cittadini debitori di quell’edificio:
</p>

<p class="inscr">
M . TVLLIVS M . F . D . V . I . TER . QVINQ . AVGVR . TR . MIL .<br>
A . POP . ÆDEM . FORTVNÆ . AVGVSTI . SOLO . ET . PEC . SVA<a class="tag" id="tag221" href="#note221">[221]</a>.
</p>

<p>
Per coloro che potessero supporre, a cagion di questi
nomi e d’una delle belle statue rinvenute a fianco
al santuario colla pretesta tinta in violetto, — attribuita
all’Oratore Romano, poichè l’altra è di donna
ed aveva le fimbrie della tonaca dorate e quelle della
stola di porpora, — che questa iscrizione accenni
a M. T. Cicerone, osserva ragionevolmente Overbek,
che l’epiteto di <i>Augusta</i> assegnato alla Fortuna indica
un’epoca posteriore alla fondazione dell’Impero; sì
che il fondatore del tempio, quando lo si voglia ritenere
della famiglia di Cicerone, ne dovrebbe essere
un discendente<a class="tag" id="tag222" href="#note222">[222]</a>.
</p>

<p>
Su d’un’altra pietra infissa nel terreno si ricordava
ancora il nome del fondatore del tempio:
</p>

<p>
<span class="pagenum" id="Page_281">[281]</span>
</p>

<p class="inscr">
M . TULLII . M . F . AREA . PRIVATA<a class="tag" id="tag223" href="#note223">[223]</a>
</p>

<p>
Un’ara, o tronco, per le offerte publiche sorgeva
in mezzo alla gradinata.
</p>

<p>
Entrati nel tempietto per la porta aperta fra le due
colonne medie del pronao, nel fondo della cella, che
era coperta e rivestita di preziosi marmi, rimpetto
all’ingresso è una gran nicchia ovale; due sono ai
lati quadrate, forse destinate alle statue della famiglia
del fondatore: un’edicola sorge nel mezzo, composta
di un basamento con due piedistalli sporgenti, su cui
posano due colonne corintie che ne sostengono il
frontispizio e dentro di essa posta l’immagine della
Fortuna.
</p>

<p>
Un plinto di bianco marmo doveva certo servire
a qualche cosa di sacro; esso reca la seguente iscrizione:
</p>

<p class="inscr">
VETTI . AGATHEMERVS<br>
SVAVIS . CÆSLÆ . PRIME<br>
POTHVS . NVMITORI<br>
ANTEROS . LACVTVLANI<br>
MINIST . PRIM . FORTVNÆ . AVG . IVSS .<br>
M . STAI . RVFI . GN . MELISSÆI . D . V . I . D .<br>
P . SILIO . L . VOLVSIO . SATVRN . COS .<a class="tag" id="tag224" href="#note224">[224]</a>.
</p>

<p>
Dalla quale iscrizione due nozioni apprendiamo:
la prima, nella qualifica di ministri primi, che ci
<span class="pagenum" id="Page_282">[282]</span>
richiama alla divisione de’ sacerdoti de’ templi in
tre classi: <i>antistites, sacerdotes, ministri</i>; la seconda
che il servizio di questo tempio essendo confidato a’ ministri,
dell’ordine, cioè, inferiore del sacerdozio, ministri
potessero essere anche gente non libera, perchè Agatemero
indicato senza la polita indicazione di <i>F.</i> (<i>Filius</i>) o
di <i>L.</i> (<i>Libertus</i>), succeduto dal genitivo del nome <i>Vetti</i>
significava appunto schiavo di Vezio, come Soave di
Cesia Prima, Poto di Numitore e Antero di Lacutulanio.
</p>

<p>
In un altro plinto di marmo, esistente nel santuario
stesso, si lesse quest’altra iscrizione:
</p>

<p class="inscr">
TAVRO . STATILIO<br>
TI . PLATILIO . ÆLIAN . COS<br>
L . STATIVS . FAVSTVS . PRO<br>
SIGNO . QVOD . A . LEGE . FORTVNÆ<br>
AVGVSTÆ . MINISTORVM . PONERE<br>
DEBEBAT . REFERENTE . Q . POMPEIO . AMETHYSIO<br>
QVÆSTORE . BASIS . DVAS . MARMORIAS . DECREVERVNT<br>
PRO . SIGNO . PONIRET .<a class="tag" id="tag225" href="#note225">[225]</a>
</p>

<p>
Finalmente non lascerò di tener conto d’altro frammento
di iscrizione, che conserva queste parole:
</p>

<p class="inscr">
. . . . STO CÆSARI<br>
PARENTI . PATRIÆ
</p>

<p>
<span class="pagenum" id="Page_283">[283]</span>
</p>

<p>
La quale essendo stata letta <i>Augusto Cæsari Parenti
Patriæ</i>, congiuntamente agli altri aggiuntivi dati nelle
altre iscrizioni alla Fortuna, oltre il determinare che
l’epoca della erezione del delubro è posteriore, come
già si notò, ad Augusto, chiarisce che a questo Cesare
il delubro stesso era indubbiamente dedicato.
</p>

<h3><span class="smcap">Tempio d’Augusto.</span></h3>

<p>
Contuttociò in Pompei v’era uno speciale tempio
conservato a questo Cesare divinizzato dalla adulazione
romana e più ancora dalla tirannide di Tiberio,
ed esso venne rimesso alla luce interamente dal 1821
al 1822.
</p>

<p>
Al momento della sua scoperta venne denominato
Panteon, qual tempio sacro a tutti gli Dei Maggiori,
perocchè in tale supposizione si indusse per il ritrovamento
di dodici piedistalli, che si reputò avessero
dovuto servire a sostenerne le statue. Bonucci affermò
ch’esso si potrebbe chiamare la galleria delle feste
pompejane e giudicò dedotto il suo piano da quello
del tempio di Serapide in Pozzuoli. Per siffatta somiglianza
da taluni si pensò che pur a questa divinità
fosse dedicato; ma con migliori ragioni lo stesso Bonucci
fissò la denominazione in quella di Tempio
d’Augusto. «Vitruvio, scrive egli, che colloca questo
nel <i>Forum</i>, e le innumerevoli iscrizioni trovate a
Pompei che fanno menzione dei sacerdoti d’Augusto
<span class="pagenum" id="Page_284">[284]</span>
(gli Augustali), sembrano confermare la nostra opinione.
Questi ultimi erano stati eletti da due magistrati
ai quali era confidato l’incarico di procurare
col mezzo dei voti publici l’esecuzione delle solennità
consacrate ad Augusto. E tutti i segni del banchetto
sacro (<i>epulum</i>), e della distribuzione delle viscere al
popolo (<i>visceratio</i>), non altrimenti che le immagini
dei Ministri sì spesso ripetute in questo tempio, non
vogliono essi forse indicarci la storia di ciò che queste
iscrizioni ci spiegano brevemente?».
</p>

<p>
Si sa da Tacito che i <i>Sodales Augustales</i> erano sacerdoti
che sagrificavano ad Augusto. Istituiti da Tiberio
per soprantendere agli onori divini prestati ad
Augusto ed alla famiglia Giulia, erano in numero di
ventuno e venivano trascelti fra le principali famiglie
romane<a class="tag" id="tag226" href="#note226">[226]</a>. Vogliono quindi essere distinti i <i>Sodales
Augustales</i> dai semplici <i>Augustales</i>, che formavano
un ordine di sacerdoti istituiti da Augusto e
scelti nella classe dei liberti; di cui l’ufficio consisteva
nel presiedere ai riti religiosi del culto dei
<i>Lares Compitales</i>, deità le quali, come più innanzi
dirò, avevano tabernacolo e culto nel posto ove le
strade s’incrocicchiavano<a class="tag" id="tag227" href="#note227">[227]</a>. A qualche passo dall’ingresso
principale del nostro monumento, leggevasi
<span class="pagenum" id="Page_285">[285]</span>
su d’un marmo il seguente frammento che
parla precisamente di questi confratelli (sodales), che
dovevano avervi il loro collegio:
</p>

<p class="inscr">
. . . . AMINI . AVGVSTALI . SODALI<br>
AVGVSTALI . Q .
</p>

<p>
Ho già altrove ricordato l’esistenza degli Augustali
in Pompei; erano tali Calvenzio, Munazio Fausto,
Arrio Diomede, Nistacidio, Olconio Rufo e altri, che
figurano nelle iscrizioni pompejane publicate.
</p>

<p>
Nell’interno del tempio, nel fondo della cella, fu
trovato un podio: esso doveva reggere la statua di
Augusto; di questa non fu trovato che un braccio
sorreggente un globo; certo che la rovina doveva
essere avvenuta nel tremuoto del 63.
</p>

<p>
L’edificio ha una porta decorata da due ordini di
colonne che formano un portico e circondano un
atrio scoperto, nel mezzo del quale sta un’ara. Nel peristilio
di esso atrio sulle pareti son dipinte le imbandigioni
d’una lauta mensa; poi Psiche colle ali
di farfalla che accompagna l’Amante al convito degli
Amori.
</p>

<p>
Al destro lato sono distribuite dodici stanze decorate
tutte di pitture d’una uniforme tinta rossa per
l’uso degli Augustali; quindi, evvi il loro triclinio
capace forse d’una trentina di banchettanti.
</p>

<p>
Nel santuario v’eran nicchie pei simulacri della
famiglia imperiale, di cui non vennero occupate che
due, l’uno a Livia, ed era di buono scalpello, l’altro
<span class="pagenum" id="Page_286">[286]</span>
a Druso, morto in Pompei, come già a suo luogo
ho mentovato.
</p>

<p>
Al sinistro lato vi è un sacello e grandi are di
marmo. Per alcuni pezzi di musicali istromenti rinvenuti,
si corse a pensare da taluni che quivi potesse
essere stata una orchestra, altri invece immaginarono
poter essere un semplice ripostiglio di istromenti.
</p>

<p>
Molte pitture si trovarono su tutte le pareti del
tempio; ricorderò le principali: Etra che scopre a Teseo
la spada nascosta da Egeo sotto di un masso; Ulisse
e Penelope; Io ed Epaso cui narra le proprie avventure;
Latona, Apollo e Diana; una suonatrice di lira;
una Baccante; l’offerta a Cerere delle sacerdotesse;
Romolo e Remo allattati dalla Lupa e per ultimo,
sulla porta dell’ingresso principale, Augusto seduto
su d’un fascio d’armi coronato dalla Vittoria e il
naviglio che ricorda la battaglia navale d’Azio. Se
non l’ho detto altrove, sappia il lettore che pressochè
tutte codeste dipinture, come le altre scoperte in
Pompei, vennero dal disegno riprodotte nell’opera <i>Il
Museo Borbonico</i> e in altre parecchie colle relative
dichiarazioni storiche ed artistiche.
</p>

<p>
A fianco della minor porta fu trovata una cassetta
colla sua serratura, nella quale stavano 1036 monete
di bronzo e 41 d’argento, prodotte per avventura
dalla vendita delle carni vittimate, un bell’anello
con pietra incisa ed un altro d’argento. Verso la porta
maggiore si raccolsero altre 93 monete di bronzo.
<span class="pagenum" id="Page_287">[287]</span>
Frammenti di vetro che avevan servito alle finestre
erano giacenti per terra, documenti non insignificanti
per chi vuol l’introduzione del vetro d’assai
posteriore.
</p>

<h3><span class="smcap">Tempio di Ercole o di Nettuno.</span></h3>

<p>
Una reliquia della più antica arte greca offre Pompei
nel mezzo del Foro Triangolare ne’ pochi resti di un
tempio, che per la sua vetustà, per le favolose origini,
ne’ capitoli della storia da me recate, non che
per la prossimità del <i>bidental</i>, di cui dirò fra breve,
con tal quale fondamento venne ritenuto sacro ad
Ercole, come reputo pur io doversi ritenere a questo
semidio; ma il dotto Gau, per la situazione di esso
vicina al mare, che domina dalla sua altura, sentenziò
invece consacrato a Nettuno. In molte Guide e in libri
che trattano delle pompejane antichità, senza entrare
in tante congetture e archeologiche disquisizioni,
venne questo vetustissimo monumento designato del
resto benanco col semplice nome di tempio greco.
Avverto ciò, onde il lettore che consultando quegli
scritti, raffrontandoli col mio, non vi trovando detto
del tempio greco, credesse farmene un appunto.
</p>

<p>
V’ha qualcuno che ne fa rimontare l’edificazione
nientemeno che all’ottavo secolo avanti l’era volgare;
lo che se fosse constatato, proverebbe avere Pompei
esistito qualche secolo prima di Roma. Certo è che
<span class="pagenum" id="Page_288">[288]</span>
tale edificio si chiarisce infatti anteriore d’assai ai
monumenti romani. Esso venne scoperto nel 1786.
</p>

<p>
I pochi avanzi che si hanno attestano da un lato
la purezza de’ principj dell’arte che v’ha presieduto,
e dall’altro che già dovesse essere in istato di deperimento
e rovina assai prima che il Vesuvio lo seppellisse
sotto i proprj furori.
</p>

<p>
«Il suo piano, scrive Bréton, — che in fatto d’architettura
specialmente è utilissimo consultare nell’opera
sua <i>Pompeja</i>, già da me più volte invocata ad autorità, — era
intieramente conforme a quello de’ templi
greci, e lo stile di qualche frammento della sua architettura
non permette di dubitare che questo monumento
non sia stato uno de’ primi costruiti dalla
colonia greca che fondò Pompei. Questo tempio era ottastilo
e periptero: i quattro capitelli dorici che si
rinvennero sono pressochè in tutto simili a quelli
dei templi di Selinunte e Pesto e scolpiti nella pietra
calcare formata dal deposito delle acque del Sarno»<a class="tag" id="tag228" href="#note228">[228]</a>.
</p>

<p>
Si innalza esso su di un basamento costituito da
cinque gradini o piuttosto scaglioni, perchè su d’essi
nel mezzo dell’asse della facciata era costruita una
gradinata più praticabile e comoda. Nel centro dello
stilobato eravi il pronao, per il quale si entrava nella
<i>cella</i> o santuario. Nel mezzo di esso sussiste un piedistallo
<span class="pagenum" id="Page_289">[289]</span>
rotondo che aveva servito alla statua della
divinità alla quale il tempio era consacrato.
</p>

<p>
Avanti la facciata riscontransi pure gli avanzi di
un recinto, che il succitato continuatore di Mazois, il
sullodato signor Gau, crede avesse dovuto servire a
ricevere le ceneri de’ sacrificj. Alla destra del recinto
veggonsi tre altari: quello di mezzo per le libazioni,
quello più elegante per i sagrificj delle vittime piccole
e l’altro per le più grosse.
</p>

<p>
Dietro questo recinto si scorge un <i>Puteale</i>, o forse
più propriamente ciò che i Romani chiamavano <i>Bidental</i>.
Importa il farlo conoscere, perocchè sia per
avventura l’unico monumento che esista di questo
genere di costruzioni.
</p>

<p>
Festo afferma come si chiamasse bidentale qualunque
tempio in cui si immolassero bidenti, cioè pecore atte
al sagrificio, e Virgilio e Fedro e Orazio e tutti gli scrittori
pur del buon secolo, bidenti usarono senz’altro
promiscuamente per pecore. Eccone i loro esempj:
</p>

<div class="poem"><div class="stanza">
<p class="i01"><i>Centum lanigeras mactabat rite bidentes</i><a class="tag" id="tag229" href="#note229">[229]</a></p>

</div><div class="stanza">
<p class="i01"><i>Bidens jacentem in fovea prospexit lupum</i><a class="tag" id="tag230" href="#note230">[230]</a></p>

</div><div class="stanza">
<p class="i01"><i>Tentare multa cæde bidentium Deos</i><a class="tag" id="tag231" href="#note231">[231]</a></p>
</div></div>

<p>
<span class="pagenum" id="Page_290">[290]</span>
</p>

<p>
Stando pertanto alla definizione di Festo, tutti i
templi minori sacri a qualsiasi divinità, nel cui mezzo
fosse un’ara acconcia al sacrificio de’ bidenti, dicevansi
bidentali.
</p>

<p>
Del monumento di cui ora m’intrattengo, così Carlo
Rosini, nella sua <i>Dissertatio Isagogica</i>, già da me citata
altrove, rende conto: <i>habet figuram bidentalis
Pompejis effossi, quod puteal medium, et templum rotundum
octo columnarum sine tecto, sed epystilio tantum
ornatum habebat, cum inscriptione oscis litteris exarata,
quæ latine ita sonat: Nitrebes ter Meddix tuticus septo
conclusit</i><a class="tag" id="tag232" href="#note232">[232]</a>.
</p>

<p>
<span class="pagenum" id="Page_291">[291]</span>
</p>

<p>
Non è poi inopportuno osservare, — a meglio far ritenere
sacro questo greco tempio ad Ercole, come dio
minore, e non a Nettuno ch’era fra gli Dei <i>Consenti</i>
o maggiori, — che i sacerdoti che sagrificavano i bidenti
si dicevano <i>sacerdotes bidentales</i>, ed eran quelli
che dediti ad Ercole e forse agli altri Semoni, Dei
Minori, avevano in cura i templi di minor levatura,
chiamati bidentali<a class="tag" id="tag233" href="#note233">[233]</a>.
</p>

<p>
Il monumento pompejano in questione costituivasi
adunque d’un puteale circondato d’un bidentale in
forma di tempio monoptero.
</p>

<p>
Avverrà poi che si trovi nelle opere de’ romani
scrittori scambiata la parola <i>puteale</i> perfino per tribunale,
leggendosi anzi in Orazio:
</p>

<div class="poem"><div class="stanza">
<p class="i03">    <i>Ante secundam</i></p>
<p class="i01"><i>Roscius orabat sibi adesses ad puteal cras</i><a class="tag" id="tag234" href="#note234">[234]</a>.</p>
</div></div>

<p>
<span class="pagenum" id="Page_292">[292]</span>
</p>

<p>
Di ciò fu causa che il più antico puteale costruito
nel Foro di Roma nell’anno 559 di sua fondazione
dal pretore Sempronio Libone; questi avendo stabilito
il proprio tribunale presso tale monumento, divenne
codesto il punto di riunione degli oratori, ed
avendone i suoi successori imitato l’esempio, puteale
divenne ben presto sinonimo di tribunale.
</p>

<p>
È curioso che anche nella mia Milano, ne’ tempi scorsi
e fino al nostro secolo, si avessero a raccogliere intorno
al Pozzo di Piazza Mercanti legulei e faccendieri legali,
a trattazione d’affari ed a ricevimento di volgari
clienti, sì che avesse poi ad invalere nel comune linguaggio
l’ingiuria a cattivo o tristo avvocato di chiamarlo
<i>avvocato del pozzo</i>. Oggi invece il nostro Pozzo
di Piazza Mercanti è modesto convegno de’ poveri fattorini
di piazza.
</p>

<h3><span class="smcap">Tempio di Cerere.</span></h3>

<p>
Nella Via delle Tombe, per la quale ci metteremo
in ultimo, ci avverrà di trovare un altare sepolcrale,
scoperto nel 1812, fatto di tavole di travertino quadrangolari
di bello ed elegante lavoro, eretto, secondo
l’iscrizione ripetuta da due parti, in memoria di Marco
Allejo Lucio Libella padre, duumviro, prefetto e
censore, e di Marco Allejo Libella figlio, decurione,
morto a diciassette anni, dalla pietà di Alleja Decimilla
figliuola di Marco e sposa del primo. Costei è
<span class="pagenum" id="Page_293">[293]</span>
in detta iscrizione indicata <i>Sacerdos Publica Cereris</i>
(publica sacerdotessa di Cerere).
</p>

<p>
Sulle pareti esterne della Basilica, che più innanzi
visiteremo, e che eran ricoperte di stucco, sulle quali
vennero dipinte capricciose rappresentazioni architettoniche,
si lessero parecchie iscrizioni, o fatte col
pennello o graffite, d’ogni natura e colore, di cui
taluna già riferii parlando delle <i>Vie</i> e fra le stesse
mi richiamò la speciale attenzione codesta:
</p>

<p class="inscr">
. . . . AQVIAMI QVARTA SACERDOS CERERIS PVBL.
</p>

<p>
Dalle quali due iscrizioni, che ci fanno fare la conoscenza
di Quarta e Decimilla sacerdotesse di Cerere,
e forse anche dalle altre due iscrizioni che si leggono
sul mausoleo di Mamia e sul cippo di Istacidia, indicate
soltanto come pubbliche sacerdotesse (<i>sacerdos
publica</i>) e lo erano per avventura entrambe della suddetta
medesima divinità, ci è dato inferire esservi
stato in Pompei un tempio sacro a Cerere, la dea che
insegnò agli uomini l’arte di coltivare la terra, di
seminare le biade, di raccogliere le messi e fabbricare
il pane. La Campania, così frugifera, non poteva di
certo non erigerle templi ed altari. — Sorella a Giove,
l’incestuoso dio ebbe da lei Proserpina, la quale
mentre coglieva fiori in Sicilia, venne rapita da
Plutone che la trasse nel suo regno inferno. Claudiano,
di questo <i>Ratto</i>, ordì un vago poemetto, egregiamente
voltato in versi italiani da quel valente che
è l’abate Giuseppe Brambilla da Como; e quali poi per
<span class="pagenum" id="Page_294">[294]</span>
esso rapimento fossero gli spasimi della madre, venne
pittorescamente così espresso dall’Ariosto nel suo
<i>Orlando</i>:
</p>

<div class="poem"><div class="stanza">
<p class="i02">  Cerere poi, che dalla madre Idea</p>
<p class="i01">Tornando in fretta alla solinga valle,</p>
<p class="i01">Là dove calca la montagna Etnea</p>
<p class="i01">Al fulminato Encelado le spalle,</p>
<p class="i01">La figlia non trovò dove l’avea</p>
<p class="i01">Lasciata fuor d’ogni segnato calle,</p>
<p class="i01">Fatto ch’ebbe alle guance, al petto, ai crini</p>
<p class="i01">E agli occhi danno, alfin svelse due pini;</p>
<p class="i02">  E nel fuoco gli accese di Vulcano,</p>
<p class="i01">E diè lor non poter esser mai spenti,</p>
<p class="i01">E portandosi questi uno per mano</p>
<p class="i01">Sul carro che tiravan dui serpenti,</p>
<p class="i01">Cercò le selve, i campi, il monte, il piano,</p>
<p class="i01">Le valli, i fiumi, li stagni, i torrenti,</p>
<p class="i01">La terra e il mare; e poi che tutto il mondo</p>
<p class="i01">Cercò di sopra, andò al Tartareo fondo<a class="tag" id="tag235" href="#note235">[235]</a>.</p>
</div></div>

<p>
È noto il resto della favola che fece Proserpina,
sposa al sire del tartareo regno.
</p>

<p>
Restò per tutto ciò sacra a Cerere la Sicilia specialmente,
dove que’ fatti s’erano compiuti e dove
le furono istituite feste. Roma l’ebbe pure in reverenza
sotto i nomi di Vesta dapprima, quindi della
Bona Dea. Nella festa principale che le si faceva a’
diciannove d’aprile in suo onore e dicevasi cereale,
celebravansi i suoi misteri nella casa del Console, cui
non intervenivano che le donne, pena la morte agli
uomini che introducendovisi li avessero profanati di
loro presenza, ed eran preceduti da otto giorni d’astinenza
<span class="pagenum" id="Page_295">[295]</span>
e di castità, ciò che veniva detto essere <i>in
casto Cereris</i>. — Non v’ha a questo proposito chi non
rammenti, letto che abbia le arringhe di Cicerone,
quanto scandalo e scalpore avesse menato e di quanta
calamità fosse origine la profanazione di que’ misteri
fatta da Publio Clodio, che mentite le spoglie femminili,
si introdusse nella casa di Cesare, ove essi celebravansi,
per amoreggiarne la moglie Pompea, altrimenti
troppo vigilata. Scoperto, rumore, come dissi, ne venne
per tutta Roma grandissimo. Cesare, comunque lusingato
dagli amici che Pompea non gli fosse stata infedele,
ripudiavala, allegando <i>la moglie di Cesare non dover pur
essere sospettata</i>. Cicerone stesso che ne avea fatto un
capo grosso che mai il maggiore, raccolse odj implacabili,
ond’ebbe poi da Clodio adeguate al suolo e
casa e ville ed esilio dall’Italia, da cui richiamavalo
poscia Pompeo, e finalmente ricercato a morte da
Antonio, per istigazione di Fulvia sua moglie, vi perdeva
la vita per mano di sicarj; riempita poi tutta
quanta la città di disordini e stragi.
</p>

<p>
Nel linguaggio del Lazio, Cerere pigliavasi metaforicamente
pel pane, come Bacco pel vino, onde in
Terenzio si legga:
</p>

<div class="poem"><div class="stanza">
<p class="i01"><i>Sine Cerere et Baccho friget Venus</i><a class="tag" id="tag236" href="#note236">[236]</a>.</p>
</div></div>

<p>
Ma finora questo tempio di Cerere, ch’io presuppongo
essere stato in Pompei per quelle due iscrizioni
<span class="pagenum" id="Page_296">[296]</span>
che ho accennato, è un desiderio soltanto che
i futuri scavi saranno per soddisfare; quando accogliere
non si voglia la mia conghiettura che forse ai
riti di Cerere non servisse il <i>Calcidico</i>, o edificio di
Eumachia, del quale verrò ampiamente parlando nel
Capitolo che tratterà appunto del Calcidico, esaminando
pur le diverse altre opinioni. Perocchè se calcidica
chiamò Stazio la corona con cui nelle sacre cerimonie
o ludi di Cerere, che celebravansi in Napoli,
solevansi cingere gli adepti; nulla di più probabile che
nel Calcidico di Pompei, città campana, come Napoli,
si celebrassero i sacri riti di Cerere e ne fosse anzi
il Calcidico il tempio che noi cerchiamo. Eccone i
versi:
</p>

<div class="poem"><div class="stanza">
<p class="i01"><i>Hei mihi quod tantum patrias ego vertice frondes</i></p>
<p class="i02">  <i>Solaque Chalcidicæ Cerealia dona coronæ</i></p>
<p class="i02">  <i>Te sub teste tuli</i><a class="tag" id="tag237" href="#note237">[237]</a>.</p>
</div></div>

<p>
<span class="pagenum" id="Page_297">[297]</span>
</p>

<p>
D’altra parte Eumachia, colei che a propria spesa
erigeva il Calcidico, non era essa pubblica sacerdotessa?
Tale la indica l’iscrizione seguente che fu
letta sull’architrave di marmo della facciata principale
di questo edificio, scolpita in bei caratteri onciali:
</p>

<p class="inscr">
EVMACHIA L. F. SACERD. PVB. NOMINE SVO<br>
ET M. NVMISTRI FRONTONIS FILI. CHALCIDICVM CRIPTAM PORTICVS<br>
CONCORDIÆ AVGVSTÆ PIETATI SVA PEQVNIA<br>
FECIT EADEMQVE DICAVIT<a class="tag" id="tag238" href="#note238">[238]</a>.
</p>

<p>
Vero è che in questa iscrizione non è indicata che
come sacerdotessa, senza dirla addetta al culto di Cerere,
al par di Mamia e di Istacidia summentovate;
ma per le suddette cose, l’idea del Calcidico la farebbe
ritenere piuttosto sacerdotessa di Cerere che d’altra
divinità.
</p>

<p>
Se poi si pon mente che Arnobio, apologista della
religione cristiana che scriveva nei primi anni del
quarto secolo, ha questo passo: «Vorrei vedere i
vostri dei e le vostre dee alla rinfusa nei vostri grandi
<i>Calcidici</i> ed in questi palagi del cielo»; credo che
la mia conghiettura resti meglio avvalorata, poichè
i calcidici ove sono gli dei e i palagi del cielo, non
possano altrimenti spiegarsi che coll’idea dei templi.
</p>

<p>
Un ultimo argomento mi si conceda, e questo desunto
<span class="pagenum" id="Page_298">[298]</span>
da qualche particolarità della struttura dell’edificio,
ad appoggio di questa mia nuova supposizione.
</p>

<p>
Nell’<i>impluvium</i> di esso si sono vedute delle vasche,
ed han lasciato supporre l’esistenza di sacerdoti
addetti ad esso, forse per purificazioni od altri riti
religiosi, e allora non è egli naturale argomentare la
presenza di un tempio? — Al dottissimo Fiorelli e ai
suoi egregi discepoli lo studio e la risoluzione dell’archeologico
quesito che lor propongo in queste
pagine.
</p>

<p>
Ad ogni modo io di tal tempio a Cerere consacrato
doveva far cenno in questo capitolo: forse chi sa non
ritorni non affatto inopportuno fra qualche tempo a
concretar alcuna migliore idea sulla scoperta d’altro
delubro, e fors’anco di qualche simulacro, a questa
divinità consacrato.
</p>

<p>
Detto dei templi pompejani, a fornire l’intero quadro
religioso, dovrei dire qualche parola di quell’altro
nume derivato da Grecia, a cui alcuni pretesero dedicato
uno dei templi che abbiamo insieme visitato
e che infatti in Pompei si vede spesso ritratto o sui
freschi delle domestiche pareti, o sugli utensili, o
altrimenti in parecchi luoghi publici; intendo dire
di Priapo,
</p>

<div class="poem"><div class="stanza">
<p class="i01">Il barbuto guardian degli orti ameni,</p>
</div></div>

<p>
come lo appella l’Alamanni.
</p>

<p>
<span class="pagenum" id="Page_299">[299]</span>
</p>

<p>
Se nei mille oggetti trovati in Pompei, se nei tanti
preziosi gingilli pur di dame pompejane, è perfino
assai spesso riprodotto sotto forme itifalliche e nei
più ridicoli modi, perocchè lo si trovi ben anco alato,
trafitto da frecce e va discorrendo, e se di dice che
presso i Romani la sua immagine e gli attributi suoi,
ch’erano gli organi della generazione, si sospendessero
al collo delle donne e de’ fanciulli, e impunemente
si veggano tuttora in qualche <i>taberna</i> di Pompei
eretti a segno di buon augurio; nondimeno non si
ha finora prova inconcussa che l’osceno dio avesse
tempio in questa città. Noterò per altro che questo
di dar forma itifallica o priapica a molti oggetti e
perfino a stoviglie ed a vasi a bevere, e di fabbricar
frequenti priapi, non fosse uso pompejano unicamente,
ma del tempo e massime di Roma, e vi ha certo riferimento
non dubbio il principio della Satira VIII
del Libro I. di Orazio:
</p>

<div class="poem"><div class="stanza">
<p class="i01"><i>Olim truncus eram ficulnus, inutile lignum;</i></p>
<p class="i01"><i>Cum faber, incertus, scamnum faceretne Priapum,</i></p>
<p class="i01"><i>Maluit esse Deum. Deus inde ego furum, ariumque</i></p>
<p class="i01"><i>Maxima formido</i><a class="tag" id="tag239" href="#note239">[239]</a>.</p>
</div></div>

<p>
Passo quindi oltre, e appena faccio un cenno del
pari degli Dei Lari Compitali o de’ Crocicchi,
</p>

<p>
<span class="pagenum" id="Page_300">[300]</span>
</p>

<div class="poem"><div class="stanza">
<p class="i04">        <i>qui compita servant</i></p>
<p class="i01"><i>Et vigilant nostra semper in urbe Lares</i><a class="tag" id="tag240" href="#note240">[240]</a>,</p>
</div></div>

<p>
gli altari dei quali vedevansi per appunto sugli angoli
de’ viottoli cittadini; e dei Lari della campagna
chiamati perciò <i>rurales</i><a class="tag" id="tag241" href="#note241">[241]</a>, non che degli Dei Penati,
protettori del domestico focolare, che avevano fra le
domestiche pareti sacelli (<i>lararium</i>) e sagrificj; ma de’
primi ho toccato alcun poco eziandio parlando delle
vie; de’ secondi accadrà di dire qualche parola ancora
nel Capitolo delle Case.
</p>

<h3><span class="smcap">Cristianesimo.</span></h3>

<p>
Gli scavi di Pompei non misero, ch’io mi sappia,
in luce oggetto alcuno che ne possa condurre a ritenere
irrecusabilmente introdotta già la religione di
Cristo all’epoca di sua distruzione. Tutto, per altro, ne
porta a ritenere che già vi fossero neofiti, come ve
n’erano nella vicina Neapoli, che altra delle dodici
città campane, ebbe sempre comune le sorti con Capua
e colle altre città sorelle.
</p>

<p>
Sappiam dagli storici come gli Ebrei dopo la conquista
de’ Romani nell’Asia si fossero, al par degli altri
<span class="pagenum" id="Page_301">[301]</span>
popoli, diffusi nel restante dell’orbe romano e tenuti
molto più nell’Urbe; sappiamo egualmente che anche
i Cristiani esercitassero in segreto nelle catacombe
i loro sacri misteri e facessero opera di propagazione;
Nerone gli aveva accusati perfino d’essere
gli autori dell’incendio ch’egli aveva fatto appiccare
alla città.
</p>

<p>
Giovenale confondeva per avventura insieme ebrei
e cristiani in questi versi della Satira XIV che piacemi
recare; perocchè e pel medesimo Dio che costoro
adoravano e per molti medesimi riti e per la
poca profonda conoscenza che si aveva generalmente
di essi, questi da quelli si dicevano originati e nell’apprezzamento
si confondevano facilmente insieme:
</p>

<div class="poem"><div class="stanza">
<p class="i01"><i>Quidam sortiti metuentem sabbata patrem,</i></p>
<p class="i01"><i>Nil præter nubes et cœli numen adorant,</i></p>
<p class="i01"><i>Nec distare putant humana carne suillam</i></p>
<p class="i01"><i>Qua pater abstinuit; mox et præputia ponunt,</i></p>
<p class="i01"><i>Romanas autem soliti contemnere leges,</i></p>
<p class="i01"><i>Judaicum ediscunt et servant ac metuunt jus,</i></p>
<p class="i01"><i>Tradidit arcano quodcunque volumine Moses,</i></p>
<p class="i01"><i>Non monstrare vias, eadem nisi sacra colenti,</i></p>
<p class="i01"><i>Quæsitum ad fontem solos deducere verpos.</i></p>
<p class="i01"><i>Sed pater in causa, cui septima quaque fuit lux</i></p>
<p class="i01"><i>Ignava, et partem vitæ non alligit ullam</i><a class="tag" id="tag242" href="#note242">[242]</a></p>
</div></div>

<p>
<span class="pagenum" id="Page_302">[302]</span>
</p>

<p>
Disprezzo delle leggi romane ed odio per le altre genti
erano infatti accuse date agli ebrei ed anche a’ primi
cristiani, imputati questi ultimi perfino di sagrificare
e mangiare bambini nelle loro agapi; comunque non
occorra qui di provare accadesse proprio allora perfettamente
il contrario, troppo nota la carità di que’
primi seguaci del Cristo.
</p>

<p>
Ecco ora come la nuova fede del Nazareno venisse
nella Campania introdotta, stando almeno alla tradizione,
che da taluni critici per altro, i quali la sanno
tutta quanta, si vorrebbe infirmare.
</p>

<p>
«La maggior gloria dell’inclita e nobilissima città
di Napoli, scrive Gaetano Moroni nel suo <i>Dizionario
di Erudizione Storico-Ecclesiastica</i>, è di aver ricevuta
la fede cristiana dallo stesso principe degli Apostoli
e primo Sommo Pontefice San Pietro, il quale partito
<span class="pagenum" id="Page_303">[303]</span>
d’Antiochia per portarsi in Roma a fondare la sua
sede, passò per Napoli, ove trovata Candida inferma,
si informò da essa della religione e costumi de’ napoletani,
la guarì dal suo male, ed istruendola ne’
misteri della religione cristiana, la battezzò. La pia
donna chiese a San Pietro lo stesso benefizio a pro
del suo parente Aspreno, anche infermo, al quale
l’apostolo gliela impartì, inviandogli il suo bastone,
che tuttora è alla cattedrale; e portatosi Aspreno da
San Pietro fu da esso guarito, battezzato e consacrato
sacerdote e vescovo della città; e ricevuto il prezioso
deposito della fede, imitando il suo maestro
che nell’anno 44 giunse in Roma, istruì il gregge a
sè affidato e verso l’anno 79 passò nel cielo. Vuolsi
che ne fosse successore S. Patrona, uno de’ settantadue
discepoli»<a class="tag" id="tag243" href="#note243">[243]</a>.
</p>

<p>
Stando a tal tradizione, condita al solito da puerilità
e miracoli, il primo vescovo Aspreno sarebbe
morto l’anno stesso della eruzione vesuviana che seppellì
Pompei.
</p>

<p>
Bulwer, accogliendo egualmente la credenza che
in Pompei fosse già entrata la luce dell’Evangelo, vi
immaginò l’interessante episodio di Olinto e la conversione
di Apecide, fratello di Jone, la protagonista
del suo romanzo, alla divina religione di Cristo; ed
<span class="pagenum" id="Page_304">[304]</span>
altrettanto sembrò opinare nel suo bel libro intorno
a Pompei il già per me lodato C. Augusto Vecchi;
nè io poi mi so addurre argomenti che ripugnar
possano alla pietosa sentenza di questi due valentuomini
ed egregi scrittori.
</p>

<p>
Chi può dire che ne’ quartieri che ancor rimangono
a disotterrare di Pompei, non si abbia a discoprire
qualche cosa la qual confermi una tale supposizione?
La parte ancor non nota è quella che doveva essere
abitata dalle classi più povere; e tra i più poveri
e nelle menti men colte metteasi d’ordinario più
prestamente la luce delle evangeliche dottrine.
</p>

<p>
All’avvenire pertanto è riserbato ben anco lo sciogliere
una tale questione, che finor non ripugna ammettersi
del modo che ho detto.
</p>

<div class="chapter">
<p>
<span class="pagenum" id="Page_305">[305]</span>
</p>

<h2 id="cap9">CAPITOLO IX.
<span class="smaller">I Fori.</span></h2>
</div>

<div class="blockquote">
<p>
Cosa fossero i Fori — Agora Greco — Fori di Roma — Civili
e venali — Foro Romano — Comizj — Centuriati e tributi — Procedimento
in essi per le elezioni de’ magistrati, per le
leggi, per i giudizii — Foro Civile Pompejano — Foro Nundinario
o Triangolare — Le <i>Nundine</i> — <i>Hecatonstylon</i> — Orologio
Solare.
</p>
</div>

<p>
In quel tempo, la parte principale d’una città, dopo
i templi, era il Foro, perocchè in esso si compendiasse
la vita publica: ecco a qual fine io faccia succedere
qui il discorso intorno i Fori, cui terrà dietro quello
intorno la Basilica di Pompei, questa essendo, a vero
dire, quasi parte e compimento del Foro Civile. Lo
svolgimento di questi temi giustificherà ancor meglio
una tale precedenza.
</p>

<p>
Ho altrove notato come le città suddite di Roma
avessero conformato ad essa le istituzioni, ed adottati
i modi e le costumanze di vivere: il Foro in
Roma essendo il centro della vita, ed anzi, oserei
dire, il pernio intorno a cui s’aggira tutta la storia
civile e la gloria romana, il foro doveva pure essere in
Pompei il luogo meglio importante.
</p>

<p>
<span class="pagenum" id="Page_306">[306]</span>
</p>

<p>
Che significasse, a che servisse, è presto conosciuto,
tessendo brevemente la storia del Foro di Roma. Gli
scopi di questo sono pur identici a quello: ecco perchè
l’illustrazione di Pompei è ad un tempo l’illustrazione
della vita civile ed intima di Roma.
</p>

<p>
Il Foro, io già dissi altrove<a class="tag" id="tag244" href="#note244">[244]</a>, derivò la propria
denominazione a <i>ferendo</i>, cioè <i>portare</i>. La ragione di
tal nome raccogliesi dal primitivo uso che ne venne
fatto, essendo stato dapprima piazza di mercato e de’
popolani concorsi: se pure <i>forum</i> non significhi piuttosto,
come talun etimologista avvisa, un luogo
aperto dinanzi a qualche edificio, massime a sepolcro,
ed abbia allora l’etimologia propria dall’avverbio
latino <i>foras</i>. Quasi tutte le italiane città avevano
anticamente il Foro, introdotto ad imitazione
de’ Greci, che egual luogo di convegno si avevano
sotto il nome di <i>agora</i>, destinato a’ mercati ed alle
popolari adunanze. Vi furono anzi degli oppidi, o
grosse borgate, a cui traevasi per provinciali negozj,
che assunsero perfino il nome di <i>fori</i>: così il Foro
Aurelio in Etruria, il Foro di Livio nell’Emilia, ora
Forlì, il Foro di Giulio, Cornelio, Sempronio, ecc.
Poi ne fu esteso l’uso, e intorno ad esso si eressero i
principali edifizj publici cittadini; era anzi là che gli
ufficj tutti si concentravano. Là i templi, i tribunali,
le basiliche, il pubblico tesoro e i principali ritrovi
<span class="pagenum" id="Page_307">[307]</span>
ove maggiormente sviluppavasi l’esistenza cittadina;
là la gioventù si dava agli esercizj ginnastici, là seguivano
gli spettacoli scenici e gladiatorj: tutto questo
poi cessando per riprendere unicamente le sole due
prime sue destinazioni.
</p>

<p>
Più Fori tuttavia erano in Roma: servivano gli
uni alle assemblee popolari ed ai tribunali in cui
rendevasi giustizia, ed appellavansi <i>Fora judicialia</i>
o civili: i circostanti edifizj di questi fori erano nondimeno
occupati dai banchieri (<i>argentarii</i>) e dagli
usurai (<i>fœneratores</i>) principalmente. Era naturale:
le principali transazioni concernenti i più importanti
affari pertrattati venendo nel foro, usurai e banchieri
ritrovavano necessariamente nel foro più vasto e ricercato
arringo.
</p>

<p>
Gli altri fori minori, detti anche venali, servivano
pei mercati, ed assumevano quel nome che, a seconda
delle merci che vi si spacciavano, loro meglio conveniva.
</p>

<p>
V’erano, a cagione d’esempio, il <i>forum boarium</i>, di
cui Ovidio nel Primo de’ <i>Fasti</i>:
</p>

<div class="poem"><div class="stanza">
<p class="i01"><i>Hic ubi pars Urbis de bove nomen habet</i><a class="tag" id="tag245" href="#note245">[245]</a>,</p>
</div></div>

<p>
ch’era il mercato del bestiame; il <i>forum piscarium</i>,
ricordato da Plauto in quel verso del <i>Curculione</i>:
</p>

<p>
<span class="pagenum" id="Page_308">[308]</span>
</p>

<div class="poem"><div class="stanza">
<p class="i01"><i>Symbolorum collatores apud forum piscarium</i><a class="tag" id="tag246" href="#note246">[246]</a>,</p>
</div></div>

<p>
ove si vendevano i pesci; il <i>forum olitorium</i>, o degli
erbaggi, dove c’era pure la <i>columna lactaria</i>, alla quale
si esponevano dalle malvagie madri i bambini; il
<i>forum suburanum</i>, ove que’ della campagna portavano
a vendere alimenti, e di cui parla ne’ suoi epigrammi
Marziale:
</p>

<div class="poem"><div class="stanza">
<p class="i02">  <i>Quidquid villicus Umber, aut colonus,</i></p>
<p class="i01"><i>Aut rus marmore tertio notatum,</i></p>
<p class="i01"><i>Aut Thusci tibi, Tusculive mittunt,</i></p>
<p class="i01"><i>In tota mihi nascitur Subura</i><a class="tag" id="tag247" href="#note247">[247]</a>;</p>
</div></div>

<p>
il <i>forum coquinum</i>, dove stavano apprestate le vivande
già cotte; il <i>forum cupedinis</i>, o delle ghiottornie, posto
secondo alcuni, nel Celio, secondo altri, nell’Esquilino,
in cui dimorato aveva Numerio Equizio Cupes, dal
quale si vuole tratto per avventura il nome, da chi
non pensa che il vocabolo e la destinazione di tal foro
bastano a chiarirne di per sè soli l’etimologia; il
<i>forum transitorium</i>, perchè dava l’accesso a tre altri
fori, pur detto palladio, ed era fra il Capitolino e il
Quirinale; ed altri.
</p>

<p>
<span class="pagenum" id="Page_309">[309]</span>
</p>

<p>
Negli ultimi tempi della Republica, crescendo il
numero della popolazione, Giulio Cesare aprì un altro
foro presso il vecchio, ed è di esso che parla Ovidio
nel III libro dei <i>Tristi</i>:
</p>

<div class="poem"><div class="stanza">
<p class="i01">..... <i>hæc sunt fora Cæsaris, inquit,</i></p>
<p class="i01"><i>Hæc est a sacris quæ via nomen habet</i>;<a class="tag" id="tag248" href="#note248">[248]</a></p>
</div></div>

<p>
Augusto ne edificò un terzo meno ampio, ma ricchissimo
di capolavori dell’arte greca; Nerva compì
quello incominciato da Domiziano, ed è lo stesso che
già mentovai sotto il nome di palladio, così chiamato
perchè Minerva fosse la divinità tutelare a
quel principe. Esso era d’ordine corintio. Un foro da
ultimo, che fu detto <i>Ulpium</i>, costruì con architettura
di Apollodoro, l’imperator Trajano, di cui furono
scritte maraviglie, e del quale non rimane oggidì che
la colonna trionfale. Ammiano così ne parla: <i>singularem
sub omni cælo structuram, etiam numinum assentione
mirabilem</i><a class="tag" id="tag249" href="#note249">[249]</a>.
</p>

<p>
I fori per altro venali non avevano nè la grandezza
nè la bellezza, nè la prestanza de’ fori giudiziali, ed
erano per lo più cinti all’intorno dalle botteghe de’
varj venditori o del piccolo commercio, che <i>tabernæ</i>
latinamente venivano appellate.
</p>

<p>
<span class="pagenum" id="Page_310">[310]</span>
</p>

<p>
Così anche in Pompei v’erano il Foro Civile e il
Foro nundinario, o venale.
</p>

<p>
In Roma, il maggiore foro veniva designato col solo
nome di Foro, comunque venisse altresì onorato cogli
epiteti di <i>vetus</i> e di <i>magnum</i>, antico e grande, e serbavasi
all’amministrazione della giustizia, alle popolari
adunanze ed alla trattazione in genere di tutti i
publici affari. Quivi perciò era il luogo de’ comizj, diviso
tuttavia dal Foro col mezzo de’ rostri, ch’erano
le tribune, da cui gli oratori arringavano il popolo
e patrocinavano le cause con quella ricchezza di eloquenza
che sola pareggia la grandezza del popolo
dinanzi a cui si spiegava, e di che rimangono immortali
monumenti nelle orazioni del sommo arpinate
Marco Tullio Cicerone. Vicina a’ Rostri era la
statua di Marsia coronato, intorno alla quale convenivano
i litiganti, e vi han tratto que’ versi della satira
sesta di Orazio:
</p>

<div class="poem"><div class="stanza">
<p class="i01"><i>Deinde eo dormitum, non sollicitus mihi quod cras</i></p>
<p class="i03">    <i>Surgendum sit mane; obeundus Marsya</i><a class="tag" id="tag250" href="#note250">[250]</a>.</p>
</div></div>

<p>
Quivi il <i>Tabularium</i>, cosidetto perchè conservava le
Dodici Tavole, compendio della sapienza legislatrice
degli antichi Quiriti. Quivi la <i>Curia Hostilia</i>, in cui
si raccoglieva il Senato; la <i>Grecostasis</i> per l’accoglimento
<span class="pagenum" id="Page_311">[311]</span>
degli ambasciatori stranieri; i templi a
Giove Statore, alla Concordia, alla Dea Vesta, alla
Pace; onde Ovidio ancor nei <i>Fasti</i> potesse dire:
</p>

<div class="poem"><div class="stanza">
<p class="i01"><i>Et tenet in magno templa dicata foro</i><a class="tag" id="tag251" href="#note251">[251]</a>;</p>
</div></div>

<p>
qui le basiliche Giulia ed Emilia, gli archi, le colonne,
e le statue a ricordare gloriose gesta e gloriosi nomi. E
a un medesimo tempo ivi erano le orribili Carceri
Mamertine, o Tulliane altrimenti dette, in cui perirono
di fame Giugurta re di Numidia, di capestro Lentulo,
Cetego, Gabinio e Cepario, complici nella congiura di
Catilina sventata da Cicerone console; e di pugnale
Elio Sejano, e Simone figlio di Gioas, capo ribelle
degli Ebrei a’ tempi di Tito Vespasiano. Se poi non
erra la pia tradizione, in esse sarebbero stati gettati,
prima del loro estremo supplizio, gli apostoli di Cristo
Pietro e Paolo.
</p>

<p>
Esaurita la menzione degli usi a che serviva il
Foro, considerandolo singolarmente dal lato materiale,
non basterà ch’io abbia fatto cenno ch’esso valesse
alle popolari convocazioni, senza dirne più oltre; per
rispondere agli intenti del mio libro, toccherò con
brevità altresì del modo onde nelle adunanze si conducessero.
Uno era il modo in Roma, come in Pompei.
Di quello dicendo, parlasi egualmente di questo.
</p>

<p>
Cosiffatte adunanze chiamavansi col nome generico
<span class="pagenum" id="Page_312">[312]</span>
di <i>comizii</i>, <i>comitia</i>, e questi erano <i>centuriati</i>, detti anche
<i>maggiori</i> (<i>majora</i>), se vi poteva intervenire tutta la
cittadinanza e della città e della campagna; oppure
erano <i>comizii tributi</i> (<i>comitia tributa</i>), se la votazione
proceder dovesse per tribù.
</p>

<p>
I primi comizj tenevansi per eleggere i superiori
magistrati della Republica, come consoli, pretori,
censori e tribuni militari; per approvare le leggi
che questi magistrati proponevano; per deliberare la
guerra, pei giudizii di perduellione o contro lo stato,
e per quelli cui era comminata la morte, e venivano
indetti da un magistrato superiore, almeno diciasette
giorni avanti, ne’ quali potevano discutere le proposte
e v’erano oratori publici che le propugnavano, altri
invece che le combattevano, e così il popolo aveva
campo di pesarne l’opportunità e pronunziarsi poscia
con cognizione di causa.
</p>

<p>
Venuto il dì del comizio, consultavano gli auspicj,
e se buoni, lo si teneva, se contrarj, lo si rimetteva ad
altro giorno.
</p>

<p>
Il comizio aprivasi solennemente col leggersi la
proposta del magistrato, che lo presiedeva, e con
acconcio discorso in cui svolgeva la proposta stessa,
terminando colla consueta clausola: <i>Si vobis videtur,
discedite, Quirites</i>; o anche: <i>ite in suffragium bene
juvantibus diis, et quæ patres censuerant vos jubete</i><a class="tag" id="tag252" href="#note252">[252]</a>.
</p>

<p>
<span class="pagenum" id="Page_312b">[312b]</span>
</p>

<div class="figcenter"><a id="fill-312b"></a>
  <img src="images/ill-312b.jpg" alt="">
<p class="caption">Veduta generale del Foro Civile in Pompei. <i>Vol. I. Cap. IX. Il Foro.</i></p>
</div>

<p>
<span class="pagenum" id="Page_313">[313]</span>
</p>

<p>
E la votazione allora aveva principio per centurie.
Se trattavasi di progetto di legge, le due tavolette
(<i>tabellæ</i>) che si distribuivano portavano l’una le lettere
<i>U. R.</i> (<i>uti rogas</i>, come proponi), e l’altra <i>A.</i> (<i>antiqua volo</i>,
cioè sto per l’antico ordine); se trattavasi di giudizj,
l’una tavoletta aveva la lettera <i>A.</i> (<i>absolvo</i>), l’altra <i>C.</i>
(<i>condemno</i>), ed una terza colle lettere <i>N. L.</i> che significavano
<i>non liquet</i>, cioè il fatto non è accertato.
</p>

<p>
Di qui ne venne che la lettera <i>A</i> si chiamasse <i>salutare</i>,
e <i>triste</i> la lettera <i>C</i>. La maggioranza de’ voti decideva.
La nuova legge votata incidevasi in rame e
veniva poscia esposta al publico, conservandosene
sempre una copia nello <i>ærarium</i> (tesoro).
</p>

<p>
Nei comizj, in cui s’era trattato di alcuna elezione,
il nuovo magistrato eletto, proclamato che era, pregava
gli Dei, prestava giuramento, e quindi dai <i>suffragatori</i>
era accompagnato festevolmente a casa, dove
egli adornava di corone le immagini degli avi.
</p>

<p>
Data così per me una generale idea del foro, modellandola,
come adoperarono tutte l’altre città italiane,
su quel di Roma, pel visitatore di Pompei questa
idea verrà concretata ancor meglio e precisata, esaminandone
il Foro Civile.
</p>

<p>
A seconda degli ammaestramenti di Vitruvio, il Foro
Civile era situato nella parte della città più vicina al
mare<a class="tag" id="tag253" href="#note253">[253]</a>.
</p>

<p>
<span class="pagenum" id="Page_314">[314]</span>
</p>

<p>
La sua figura è rettangola, è decorata da due ali di
colonne di travertino, che formar dovevano un peristilio
coperto onde passeggiarvi in tempo di pioggia,
fattovi fabbricare da V. Popidio, come ne rende testimonianza
questa iscrizione, che venne ivi trovata il 24
marzo 1824:
</p>

<p class="inscr">
V . POPIDIVS .<br>
EP . F . Q .<br>
PORTICVS<br>
FACIVNDAS<br>
COERAVIT<a class="tag" id="tag254" href="#note254">[254]</a>.
</p>

<p>
Solo al nord si chiudeva dal tempio di Giove, che
ho già descritto, circondato da tre altri templi, cioè quel
di Venere, d’Augusto e di Mercurio e da altri stabilimenti
publici, come la Basilica, l’Edificio d’Eumachia,
e il <i>Calcidico</i>, la Curia consacrata alle assemblee
dei principali magistrati della città, le Prigioni,
il <i>Pecile</i> o porticato pel publico passeggio, ad imitazione
de’ Greci, da cui i Pompejani dedussero la denominazione,
i tribunali e va dicendo da altri precipui
monumenti; rispondendo così in tutto alla descrizione,
che d’un foro lasciò il succitato Vitruvio<a class="tag" id="tag255" href="#note255">[255]</a>,
di cui Bonucci è indotto a credere che gli architetti pompejani
avessero indubbiamente consultata l’opera<a class="tag" id="tag256" href="#note256">[256]</a>.
</p>

<p>
Il Foro di Pompei, secondo l’osservazione fatta
<span class="pagenum" id="Page_315">[315]</span>
nell’ultima edizione dell’opera sua <i>Pompeia</i> nello
scorso anno 1869 da Bréton, non era accessibile che
ai pedoni, desumendolo da certi scaglioni rovesciati
rinvenuti e da certi rialzi che vi si trovano, i quali
avrebbero certo reso il luogo impraticabile a’ veicoli.
</p>

<p>
La piazza del Foro pompejano misurava in lungo
trecento quarantaquattro piedi ed in largo centosette
all’incirca.
</p>

<p>
L’escavazione fattane dal 1813 al 1822 permise
rinvenire ventidue piedistalli con iscrizioni, che portar
dovevano le statue di Rufo, di Sallustio, di Pansa,
di Lucrezio Decidiano, di Scauro, di Gelliano e di
altri illustri pompejani e personaggi più distinti della
colonia.
</p>

<p>
Come le colonne, anche il pavimento era coperto
di larghe tavole di travertino.
</p>

<p>
«Io non posso, scrive il Bonucci con quella autorità
che gli attribuiva la qualità di architetto e di
direttore degli scavi reali di Pompei e d’Ercolano<a class="tag" id="tag257" href="#note257">[257]</a>,
trattenermi dal fare le seguenti importantissime osservazioni.
Dopo i danni del tremuoto dell’anno 63,
si ricostruiva il Foro con maggiore magnificenza. Le
<span class="pagenum" id="Page_316">[316]</span>
colonne dei portici che non erano dapprima che di
semplice pietra vulcanica, erano state sostituite dalle
più eleganti di travertino. Il pavimento che è coperto
di larghe tavole dello stesso marmo, ma solo
in qualche parte, stava per allora interamente finito.
Le statue di questi portici dei templi e dei monumenti
che lo circondano da tutti i lati dovevano trovarsi
nell’officina di qualche scultore per essere restaurate,
perchè non se ne trovò che i frammenti di
qualcuna ch’erasi lasciata per il momento al suo posto.
Il tempio di Venere era già riedificato. La Basilica
e la Curia erano quasi al termine di loro ricostruzione.
Il Calcidico era ultimato; ma il suo vestibolo
attendeva ancora l’ultima mano. Non vi mancavano
che le colonne e i marmi che dovevano coprirne
i muri. Il tempio detto di Quirino era ancora spoglio
de’ suoi stucchi e degli altri suoi ornamenti. Finalmente
le colonne di tutto il lato destro del Foro e
del peristilio nel tempio d’Augusto non erano al loro
posto. Si lavoravano esse in mezzo del Foro, colle
basi, i capitelli, le cornici e con tutti gli ornamenti
d’architettura che dovevano appartenere agli altri
monumenti. Questi numerosi pezzi di marmo vennero
d’ordine del Re, trasportati al Museo Borbonico (ora
Nazionale), onde servir di modello a’ giovani artisti
del nostro reale Istituto.»
</p>

<p>
Ecco le iscrizioni che si lessero sui detti piedistalli:
</p>

<p>
<span class="pagenum" id="Page_317">[317]</span>
</p>

<p class="inscr">
M. LVCRETIO DECIDIAN.<br>
RVFO D. V. III QVINQ.<br>
PONTIF. TRIB. MILITVM<br>
A POPVLO PRÆF. FABR.<br>
M. PILONIVS RVFVS<a class="tag" id="tag258" href="#note258">[258]</a>.<br>
—<br>
M. LVCRETIO DECIDIAN.<br>
RVFO II VIR III QVINQ.<br>
PONTIF. TRIB. MIL. A POPVLO<br>
PRAEF. FABR. EX D. D.<br>
POST MORTEM<a class="tag" id="tag259" href="#note259">[259]</a>.<br>
—<br>
Q. SALLVSTIO P. F.<br>
II VIR. I. D. QVINQ.<br>
PATRONO... D D<a class="tag" id="tag260" href="#note260">[260]</a>.<br>
—<br>
C. CVSPIO. C. F. PANSAE<br>
II VIR. I. D. QVART. QVINQ.<br>
E X. D. D. PEC. PVB.<a class="tag" id="tag261" href="#note261">[261]</a>.<br>
—<br>
C. CVSPIO. C. F. PANSÆ<br>
PONTIFICI II VIR I. D.<br>
EX D. D. PEC. PVB.<a class="tag" id="tag262" href="#note262">[262]</a>
</p>

<p>
<span class="pagenum" id="Page_318">[318]</span>
</p>

<p>
Dalle quali iscrizioni rilevasi come si potessero nel
Foro erigere per diversi meriti più d’una statua allo
stesso personaggio.
</p>

<p>
Era qui che i Pompejani, oltre de’ Comizj ed oltre
della trattazione de’ più importanti affari di publico
e privato diritto, non che de’ negozj più importanti
al loro commercio, dovevano celebrare le maggiori
solennità; qui le processioni delle Canefore, di cui
toccai parlando del tempio di Venere nel Capitolo
precedente; qui avvenivano i giuochi de’ gladiatori,
quando a spettacoli più grandi non fossero chiamati
nell’anfiteatro, siccome vedremo, favellando de’ Teatri,
più avanti.
</p>

<p>
Chiuderò il dire intorno al Foro Civile pompejano
col tener conto della pittura che fu rinvenuta sulla
parete che cinge il portico interno verso settentrione,
fatta con molta grazia e varietà, e suddivisa in parecchi
comparti.
</p>

<p>
In uno di questi è rappresentata l’origine della
commedia ed una Baccante: in altro la scena di Ulisse
quando si presenta alla sposa Penelope, in sembianza
di vecchio mendicante e col falso nome di
Etone, e non ne è riconosciuto: subbietto spiccato alla
<i>Odissea</i> di Omero e del quale avverrà che faccia
novella menzione quando avrò a trattare in un capitolo
successivo del <i>Calcidico</i> sotto altro aspetto, cioè
come pertinenza della Basilica.
</p>

<p>
Era consuetudine generale del resto che sotto i
<span class="pagenum" id="Page_319">[319]</span>
portici del Foro si pingessero per lo più gloriosi fatti
della nazione, ad imitazione di Grecia, dove sotto i
portici dell’agora ateniese era dipinta la battaglia di
Maratona da Milziade valorosamente e gloriosamente
combattuta, perchè servissero al popolo di generoso
incitamento e scuola.
</p>

<h3><span class="smcap">Foro Nundinario o Triangolare.</span></h3>

<p>
Anche Pompei aveva dunque il suo Foro venale, o
nundinario, come vien più comunemente designato, a
cagione che, secondo il costume romano, traessero i
rustici ogni nono giorno a Roma pel mercato, del
modo stesso che oggidì tante borgate hanno i mercati
settimanali, per vendere, cioè, e comprare derrate,
per ricevervi le leggi, giusta il seguente passo di
Macrobio: <i>Rutilius scribit, Romanos instituisse nundinas,
ut octo quidem diebus in agris rusticis opus facerent
nono autem die intermisso rure, ad mercatum legesque
accipiendas Romam venirent, et ut scita atque consulta
frequentiore populo referrentur, quæ trinundino die
proposita a singulis atque universis facile noscebantur</i><a class="tag" id="tag263" href="#note263">[263]</a>.
</p>

<p>
<span class="pagenum" id="Page_320">[320]</span>
</p>

<p>
Questo Foro in Pompei, per ragione della configurazione
della sua pianta, vien chiamato eziandio
triangolare; come invece da altri viene unicamente
ritenuto non più che una semplice stazione o quartiere
de’ soldati. Ma per quest’ultima opinione, osserverò
che da costoro verrebbe per avventura scambiata
la parte per il tutto; perchè infatti in questo
foro si ritrovi un quartiere, quantunque non di soldati,
ma piuttosto, a quanto pare, di gladiatori; ma
di codesto dirò a suo luogo più avanti, parlando dell’Anfiteatro.
</p>

<p>
Il Foro nundinario sorgeva sovra una delle parti
più elevate della città, e forse la più antica a giudicarne
dai suoi monumenti: dominava il mare e costituivasi
d’un gran rettangolo, nel cui mezzo era il
tempio greco che già ho descritto, intitolato ad
Ercole, e da due lati correva un Hecatonstylon o gran
portico, sorretto da ventidue colonne per ciascun lato,
di tufo vulcanico ricoperto di stucco con fondo rosso,
metà tonde e metà scannellate d’ordine dorico, senza
base.
</p>

<p>
Siccome a mezzo d’una larga gradinata scendevasi
al teatro, così argomentar è dato dell’uso di questo
portico, che valer dovesse, cioè, oltre che al passeggio,
anche a riparare gli spettatori nel caso di frequenti
acquazzoni che avessero turbata la rappresentazione.
Anche a Roma, testimonio Eusebio, esisteva un Hecatonstylon
al campo di Flora, presso al terreno di
<span class="pagenum" id="Page_321">[321]</span>
Pompeo, che, consunto dal fuoco, instaurò Tiberio
ed abbellì Caligola; se pur non viene esso confuso
coll’altro egualmente di Pompeo vicino al campo
Marzio, e del quale è menzione in Strabone e nel
libro XXXVI dell’<i>Istoria Naturale</i> di Plinio il Vecchio;
ed un altro parimenti presso il teatro di Marcello
nella stessa città.
</p>

<p>
Ponevano a questo Foro i propilei, o antiporti,
come il greco nome esprime, di bello stile ed eleganti,
formati di otto colonne d’ordine jonico stuccate
e dipinte in giallo, decorati da mensole per sorreggere
busti di personaggi e da una fontana. Nei resti
di questi propilei si riscontrano tuttavia i luoghi degli
arpioni su cui giravano le porte che dovevano chiudere
il Foro; ciò che indusse a sospettare che non a tutti
indistintamente fosse questo aperto; onde vedrebbesi
di qual modo si fosse potuto contenderne l’adito e
il passeggio dei portici a’ coloni che vi dedusse Publio
Silla, come a suo luogo, trattando dell’orazione
tenuta a favore di Silla da M. T. Cicerone, ho pur
fatta parola, e fu causa di tanto e sì lungo piato.
</p>

<p>
Avanti alla fontana de’ propilei, su d’un piedistallo,
leggendosi la iscrizione:
</p>

<p class="inscr">
M . CLAVDIO . M . F . MARCELLO<br>
PATRONO<a class="tag" id="tag264" href="#note264">[264]</a>.
</p>

<p>
veniamo a conoscere il nome d’un altro patrono o
protettore della città, forse lo stesso Marco Claudio
<span class="pagenum" id="Page_322">[322]</span>
Marcello, che nella guerra civile avendo seguito le
parti di Pompeo, questi riuscito vinto, temendo l’ira
di Cesare esulò a Mitilene, dove visse nello studio
delle buone arti per alquanto, finchè Lucio Pisone,
Claudio Marcello fratello di lui e il Senato ne supplicarono
il perdono, che fu concesso; onde Cicerone
ne rese publiche grazie a Cesare in quella splendida
orazione che ci è ancor conservata.
</p>

<p>
Una curiosa particolarità ci addita un emiciclo che
fu scoperto nel 1765, il qual riguarda alla marina. Su
di esso è un quadrante solare, od orologio, statovi del
pari che la banchetta semicircolare, o <i>schola</i>, come latinamente
appellavasi, a proprie spese collocato da
Lucio Sepunio Sandiliano, figlio di Lucio, e da Marco
Erennio Epidiano, figlio di Aulo, duumviri di giustizia,
secondo suona l’iscrizione seguente:
</p>

<p class="inscr">
L . SEPVNIVS . L . F . SANDILIANVS<br>
M . HERENNIVS . A . F . EPIDIANVS<br>
DVOVIR . S . D . SCHOL . ET . HOROL .
</p>

<p>
Sono i medesimi duumviri dei quali parla l’iscrizione
da me recata nel parlar del tempio di Venere, e
nella quale Bréton, diversamente interpretando le ultime
sigle, credette leggere la menzione della collocazione
in quel tempio d’un altro quadrante solare. Su di
che, a tutta risposta, si potrebbe chiedergli: perchè
allora que’ duumviri invece delle sigle D. S. P. F. C.
non si servirono dell’eguale dicitura usata in questa
iscrizione scolpita nel Foro triangolare, dove la parola
<span class="pagenum" id="Page_323">[323]</span>
Horol spiega la cosa senza lasciar dubbio di
sorta?
</p>

<p>
Fin dall’anno di Roma 499, cioè 254 avanti Cristo,
come consente la più parte degli scrittori ed a testimonianza
eziandio di Plinio<a class="tag" id="tag265" href="#note265">[265]</a>, Lucio Papirio Cursore
collocava il primo quadrante solare, che avea portato
dalla Sicilia, presso il tempio di Quirino. In seguito
si moltiplicarono; ma non si creda tuttavia che si
chiamassero tutti contenti del trovato e di questa
divisione delle ore del giorno. Gli epuloni, cui pareva
che di tal guisa si fosse lor messa addosso una importuna,
comunque tacita censura, maledivano l’istituzione;
ed anche un secolo dopo di Lucio Papirio
(l’anno 535 circa), Plauto così la fa lamentare in una sua
commedia, che andò sciaguratamente perduta, e che
ebbe per titolo <i>Bis compressa seu Boeotia</i>, da un di
costoro:
</p>

<div class="poem"><div class="stanza">
<p class="i01"><i>Ut illi Dii perdant, primus qui horas reperit</i></p>
<p class="i02">  <i>Quique adeo primus qui statuit solarium.</i></p>
<p class="i02">  <i>Qui mihi comminuit misero articulatim diem.</i></p>
<p class="i02">  <i>Nam me puero uterus hic erat solarium</i></p>
<p class="i02">  <i>Multo omnium istorum optumum et verissumum.</i></p>
<p class="i02">  <i>Ubi iste monebat esse: nisi cum nihil erat.</i></p>
<p class="i02">  <i>Nunc etiam quod est, non est, nisi soli lubet</i></p>
<p class="i02">  <i>Itaque adeo jam oppletum est oppidum solariis.</i></p>
<p class="i02">  <i>Major pars populi aridi reptant fame.<a class="tag" id="tag266" href="#note266">[266]</a></i></p>
</div></div>

<p>
<span class="pagenum" id="Page_324">[324]</span>
</p>

<p>
Questo è l’unico frammento di quella produzione
smarrita e racchiude di per sè uno storico documento.
</p>

<p>
Marco Antonio pare tuttavia non si preoccupasse,
come l’epulone di Plauto, più che tanto dell’orologio,
perocchè avesse provveduto che la cucina propria
rimanesse pronta a tutte l’ore del giorno ed a’ capricci
del proprio stomaco; singolarmente curando
che lo spiedo mantenesse sempre a disposizione di
lui il porcellino da latte, di cui, si narra, fosse egli
assai ghiotto.
</p>

<p>
<span class="pagenum" id="Page_324b">[324b]</span>
</p>

<div class="figcenter"><a id="fill-324b"></a>
  <img src="images/ill-324b.jpg" alt="">
<p class="caption">La Basilica in Pompei. <i>Vol. I. Cap X. La Basilica.</i></p>
</div>

<div class="chapter">
<p>
<span class="pagenum" id="Page_325">[325]</span>
</p>

<h2 id="cap10">CAPITOLO X.
<span class="smaller">La Basilica.</span></h2>
</div>

<div class="blockquote">
<p>
Origine della denominazione di Basilica — Sua destinazione in
Roma — Poeti e cantanti — Distribuzione della giornata — Interno
ed esterno delle Basiliche — Perchè conservatone
il nome alle chiese cristiane — Basiliche principali cristiane — Basilica
di Pompei — Amministrazione della giustizia,
procedura civile e penale — Magistrati speciali per le persone
di vil condizione — Episodio giudiziario di Ovidio — Giurisprudenza
criminale — Pene — Del supplizio della croce — La pena dell’adulterio — Avvocati
e causidici.
</p>
</div>

<p>
Il significato affatto diverso che al tempo nostro
si dà alla parola basilica, che si adopera per indicare
le chiese più cospicue del culto cattolico, reclama
che per me qui si fornisca alcun cenno sul significato
e valore che si aveva in antico, e quindi a che servisse
codesta di Pompei, della quale è ora giunto
l’argomento.
</p>

<p>
Come di moltissime istituzioni e cose, e per quelle
ragioni che, trattando della lingua parlata in Pompei
e in tanta parte dell’Italia romana, ho ricordato; così
avvenne pure che questa parola di <i>Basilica</i> avessero
i Romani a dedurla dal greco nella lingua latina
di Βασιλικὴ farne <i>basilica</i>, significando tal voce letteralmente
<span class="pagenum" id="Page_326">[326]</span>
<i>regia</i>, cioè edificio regale. I Romani vi annetterono
egual senso, perchè infatti nel seguente
passo di Stazio, invece di <i>basilica</i>, si trovò usata la
parola <i>Regia</i>, che è per l’appunto l’esatta traduzione
del detto vocabolo greco:
</p>

<div class="poem"><div class="stanza">
<p class="i01"><i>At laterum passus hinc Julia templa tuentur</i>,</p>
<p class="i01"><i>Illinc belligeri sublimis regia Pauli</i><a class="tag" id="tag267" href="#note267">[267]</a>.</p>
</div></div>

<p>
Siffatta denominazione greca venne attribuita ai
luoghi in cui specialmente rendevasi d’ordinario
giustizia, perocchè questa fosse il precipuo diritto
dalla regalità e venisse esercitata in edifizi dipendenti
della reggia. Rimasto quel diritto anche in Roma
presso i capi della republica dapprima, come dopo
passò negli imperatori, nulla di più naturale che la
denominazione venisse confermata. È forse l’egual
ragione che fece assegnare anche ne’ tempi moderni,
in cui sempre presso tutte le nazioni vien giudicato
in nome del sovrano, il nome di Corte ai tribunali
superiori, come l’Appello e la Cassazione.
</p>

<p>
D’ordinario nel mezzo di questi antichi edifizj, che
si chiamavano basiliche trovavasi un <i>fanum</i>, o delubro,
od oratorio come il diremmo adesso, e venivano
consacrati a differenti usi dell’antica vita
<span class="pagenum" id="Page_327">[327]</span>
esterna, e quindi compendiavano in sè quel che ai
dì nostri in Italia la Sala dei Duecento della Camera
elettiva, l’antisala del Senato, la Borsa, i Tribunali,
le sale dei <i>passi perduti</i>, i <i>clubs</i>, e quegli altri publici
ritrovi, in cui si trattano affari, si conchiudono
contratti e si discutono interessi pur d’ordine publico
e politico.
</p>

<p>
Stando a Publio Vittore, in Roma, allora la prima
città e signora del mondo, si annoveravano fin diciannove
basiliche, e Onofrio Panvinio le fa ascendere
a ventuna.
</p>

<p>
Ciascuna aveva quattro tribunali, e fra questi tribunali
il popolo romano poteva passeggiare riparato
dal sole e dalla pioggia.
</p>

<p>
Sovente nelle Basiliche i filosofi tenevano i loro
sapienti ragionamenti, ed Apulejo nell’Apologia ce
lo conferma, dicendo avervi pronunciato una publica
dissertazione al cospetto di numerosa moltitudine:
<i>ingenti celebritate basilicam (qui locus auditorii erat)
confluentes</i>.
</p>

<p>
I poeti vi traevano a leggere i loro versi, e parlando
in un seguente capitolo delle Terme, mostrerò come
venissero anche in siffatti luoghi alla medesima bisogna,
non nuova adunque essendo e non de’ nostri
giorni soltanto, l’importunità de’ poeti di recitare le
loro composizioni ad ogni occasione, volenti o nolenti
gli ascoltatori, onde a ragione Orazio avesse a satireggiarli:
</p>

<p>
<span class="pagenum" id="Page_328">[328]</span>
</p>

<div class="poem"><div class="stanza">
<p class="i07">                 .... <i>in medio qui</i></p>
<p class="i01"><i>Scripta foro recitent sunt multi, quique lavantes;</i></p>
<p class="i01"><i>Suave locus voci resonat conclusus</i><a class="tag" id="tag268" href="#note268">[268]</a>;</p>
</div></div>

<p>
e Petronio, nel suo <i>Satyricon</i>, ci presentasse Eumolpione
fatto segno alle sassate de’ monelli e della
plebe per la sua interminabile smania di declamare
ad ogni tratto de’ versi; a un di presso come de’ cantanti
di tutti i tempi, che, pregati, ricusano cantare,
e non pregati vi cantano al fastidio, alla sazietà, e
perciò il medesimo Orazio li avesse a così riprendere:
</p>

<div class="poem"><div class="stanza">
<p class="i02">  <i>Omnibus hoc vitium est cantoribus, inter amicos</i></p>
<p class="i01"><i>Ut nunquam inducant animum cantare, rogati,</i></p>
<p class="i01"><i>Injussi numquam desistant</i><a class="tag" id="tag269" href="#note269">[269]</a></p>
</div></div>

<p>
Il Venosino accennò la recitazione de’ versi nel
foro, perchè la Basilica era parte del foro; onde nel
tutto comprendeva la parte; lo che avverto sì che
non paja men propria l’autorità di lui in questo lavoro
invocata.
</p>

<p>
La qual ricreazione poetica non avveniva che nelle
ore del vespro e dopo la decima ora, corrispondente
<span class="pagenum" id="Page_329">[329]</span>
alle ore quattro dell’orologio francese; perocchè saviamente
avessero i Romani del tempo della republica
distribuita la loro giornata.
</p>

<p>
La prima ora del giorno, che era segnata dal levar
del sole, consacravasi da essi a’ doveri di religione,
accedendo a’ templi, e supplicando privatamente i
numi, come suppergiù è il costume cristiano odierno;
onde Virgilio nel suo poema, assegnando anche ai
tempi favolosi del suo eroe la medesima consuetudine
dell’epoca sua, fa dal Tebro ammonire Enea
d’innalzar di buon mattino le sue preghiere a Giunone:
</p>

<div class="poem"><div class="stanza">
<p class="i01"><i>Surge, age, nate Dea, primisque cadentibus astris</i></p>
<p class="i01"><i>Junoni fer rite preces</i><a class="tag" id="tag270" href="#note270">[270]</a>,</p>
</div></div>

<p>
e Giovenale, sentenziando come un santo padre, ne
fornisce la ragione:
</p>

<div class="poem"><div class="stanza">
<p class="i01"><i>Orandum est ut sit mens sana in corpore sano</i><a class="tag" id="tag271" href="#note271">[271]</a>.</p>
</div></div>

<p>
I clienti, gli adulatori e gli eterni postulanti traevano
invece mattinieri alle case de’ patroni, de’ ricchi
e de’ magistrati per augurare loro il buon dì e cominciar
la loro corte, e queste pratiche però appella
Plinio il giovane <i>officia antelucana</i>.
</p>

<p>
La terza ora era data dagli uni agli affari nel foro
e dagli altri a’ proprj commerci. La sesta, ch’era il
<span class="pagenum" id="Page_330">[330]</span>
meriggio, imponevasi fine al lavoro, e così cessava
la parte che il giureconsulto Paolo chiamava la migliore
del giorno: <i>Cujusque diei melior pars est horarum
septem, primarum dies, non supremarum</i><a class="tag" id="tag272" href="#note272">[272]</a>;
non altrimenti che la giudicava Virgilio:
</p>

<div class="poem"><div class="stanza">
<p class="i01"><i>Nunc adeo melior quoniam pars acta diei est,</i></p>
<p class="i01"><i>Quod superest læti bene gestis corpora rebus</i></p>
<p class="i01"><i>Procurate viri</i><a class="tag" id="tag273" href="#note273">[273]</a>.</p>
</div></div>

<p>
Ed era l’ora del modico desinare.
</p>

<p>
Dopo questa, abbandonavansi a’ passatempi, come al
giuoco della palla o del pallone, quando, invece come
da Orazio e da Virgilio, non si fosse preferito di concedersi
al sonno, a seconda che il primo ci fa sapere
in questo passo:
</p>

<div class="poem"><div class="stanza">
<p class="i01"><i>Lusum it Mecœnas, dormitum ego, Virgiliusque,</i></p>
<p class="i01"><i>Namque pila lippis inimicum et ludere crudis</i><a class="tag" id="tag274" href="#note274">[274]</a>.</p>
</div></div>

<p>
Altri invece andavano al passeggio, <i>ambulatio</i> o
<i>gestatio</i>, a seconda fosse a piedi, nella basterna<a class="tag" id="tag275" href="#note275">[275]</a> o
<span class="pagenum" id="Page_331">[331]</span>
nella lettiga, ovveramente nella più elegante carpenta.
All’ora ottava d’estate, alla nona d’inverno, cioè
alle tre pomeridiane nostre, traevano alle terme pei
bagni, di che comune e frequentissimo era l’uso,
come a suo luogo più innanzi vedremo, e lo lasciò
ricordato nelle sue lettere Plinio il giovane: <i>ubi hora
balnei nunciata est, est autem hieme nona, æstate
octava</i><a class="tag" id="tag276" href="#note276">[276]</a>.
</p>

<p>
Poi seguivano alternati gli esercizi ginnastici, il
maneggio dell’armi, l’equitazione; e sulla nona o
decima ora imbandivasi la cena equivalente al nostro
pranzo, succeduta da qualche altra passeggiata
o dalla recitazione di poeti delle opere loro nelle
basiliche, o dalle cure domestiche, e così finiva la
giornata.
</p>

<p>
Marziale memora a un di presso allo stesso modo
la divisione delle occupazioni della giornata de’ Romani
nel seguente epigramma:
</p>

<div class="poem"><div class="stanza">
<p class="i01"><i>Prima salutantes atque altera conterit hora.</i></p>
<p class="i02">  <i>Exercet raucos tertia causidicos:</i></p>
<p class="i01"><i>In quintam varios extendit Roma labores:</i></p>
<p class="i02">  <i>Sexta quies lassis, septima finis erat.</i></p>
<p class="i01"><i>Sufficit in nonam nitidis octava palæstris,</i></p>
<p class="i02">  <i>Imperat excelsos frangere nona toros.</i></p>
<p class="i01"><i>Hora libellorum decima est, Eupheme, meorum,</i></p>
<p class="i02">  <i>Temperat ambrosias cum tua cura dapes<a class="tag" id="tag277" href="#note277">[277]</a>.</i></p>
</div></div>

<p>
<span class="pagenum" id="Page_332">[332]</span>
</p>

<p>
Era nelle basiliche che solevano trattar all’amichevole
tutti i negozi di interesse generale o particolare
prima di portarli alla publica, clamorosa od officiale
discussione nel Foro, come nella <i>Historia Fori Romani</i>
ci fa sapere Francesco Polleto: <i>Illic enim, et
nundinæ mercium, et proxenetica contractuum, prologi
nuptiarum, colloquia transactionum</i><a class="tag" id="tag279" href="#note279">[279]</a>.
</p>

<p>
All’infuori delle grandi cause di publico interesse,
che si trattavano e giudicavano nel foro, era nelle
basiliche che si rendeva giustizia. Così l’interno di
esse, essendo d’ordinario distinto in tre navate da due
fila di colonne, come pur oggi si può, a cagion
d’esempio, averne la testimonianza nelle rovine della
basilica trajana nel foro di Trajano in Roma, all’estremità
di quella di mezzo era riservato un emiciclo
<span class="pagenum" id="Page_333">[333]</span>
in capo del quale sedeva il giudice, collocandosi gli
assessori su de’ banchi addossati al muro. Era codesto
emiciclo che si chiamava tribunale, d’onde venne
il nome di tribuna a quella parte corrispondente che
si riscontra nella assai congenere architettura delle
chiese cristiane, la quale più volgarmente si denomina
coro, a causa dei canti che vi si intuonano;
non che il nome odierno consacrato di tribunali a
tutti que’ luoghi in cui si amministra la giustizia.
</p>

<p>
L’esteriore delle basiliche differenziava nella architettura
dai templi propriamente detti, non avendone
tutta la solennità e ricchezza. Esse per consueto
non avevano nè frontone, nè colonne, nè sontuosi
vestiboli; ma presentavano sole e nude muraglie con
grandi finestre nell’alto.
</p>

<p>
Come ognun vede adunque, convertendosi le basiliche
di poi in templi cristiani, la transizione non fu
difficile, leggiero essendone stato il cambiamento
nelle disposizioni architettoniche; come anche oggidì
scorgesi che nella erezione delle chiese se ne segue
volontieri il piano.
</p>

<p>
Dalla poco dissimile architettura, o fors’anco dall’avere
impiegate le antiche basiliche romane o l’area
loro, convertendovi o fabbricandovi chiese, restò a
queste il primitivo nome, e valse esso di poi a
designare i più venerabili ed importanti templi cristiani.
</p>

<p>
In Roma venne questo nome accordato a cinque
<span class="pagenum" id="Page_334">[334]</span>
grandi templi in memoria dei cinque patriarchi della
chiesa primitiva di Roma, Costantinopoli, Alessandria,
Antiochia e Gerusalemme, e sono quelle di San Giovanni
Laterano, San Pietro, San Paolo fuor dalle
mura, Santa Maria Maggiore e San Lorenzo pur fuor
dalle mura, giusta questo cattivo distico:
</p>

<div class="poem"><div class="stanza">
<p class="i01"><i>Paulus, Virgo, Petrus, Laurentius atque Johannes</i></p>
<p class="i01"><i>Hi patriarchatus nomen in urbe tenent</i><a class="tag" id="tag280" href="#note280">[280]</a>.</p>
</div></div>

<p>
Più tardi in Roma e altrove della cristianità venne
esteso il nome di basilica anche ad altre chiese di
minor importanza.
</p>

<p>
Come nel Foro Romano, detto oggi Campo Vaccino,
in Roma, sorgevano la Basilica Giulia e la Basilica
Emilia, alla quale hanno tratto i versi di Stazio superiormente
da me riferiti; così anche nel Foro di
Pompei eravi la Basilica, della quale ora favello.
</p>

<p>
Incominciatosi a sterrare nel 1813 in prossimità
del tempio di Venere da cui non lo separa che una
viuzza, davanti ad essa, dai frammenti che si raccolsero,
si conobbe che sorgesse una statua equestre
di bronzo dorato; ma nulla indicò chi potesse essa
rappresentare e in onore di chi eretta. Giova ricordare
che pur davanti alla basilica in Ercolano si
rinvennero le statue equestri dei Nonnii, quantunque
fossero di marmo.
</p>

<p>
<span class="pagenum" id="Page_335">[335]</span>
</p>

<p>
L’edificio era isolato da tre lati e la fronte volta
ad oriente. Vi si accedeva per cinque porte, o come
con linguaggio d’allora appellavansi, <i>cataractæ</i>, chiuse
con saracinesche nel modo stesso delle barriere esterne,
come già notai a suo luogo. Al di fuori di una di
queste <i>cataractæ</i> era scolpita la indicazione dell’edificio
nella parola <i>Bassilica</i> (sic).
</p>

<p>
Questo doveva essere già stato guasto e deformato
dal tremuoto del 63, perchè trovavansi atterrate colonne
e muraglie e sconvolgimenti nel pavimento. Dovendosi
così nel descriverlo ricorrere alle congetture, Bréton,
da valoroso architetto ch’egli è, afferma che la basilica
di Pompei si scosta assai da quella regola che
Vitruvio ha tracciato nel Lib. V. c. I, della opera
sua, che più volte ho pur io citata, per le basiliche
ch’ei sopra tutto avrebbe voluto di tre navi, formanti
un parallelogramma rettangolo, terminato da un
emiciclo e diviso da due fila di colonne sormontate
da un secondo ordine formante galleria.
</p>

<p>
La Basilica pompejana invece, secondo la di lui
opinione, ha bensì tre navi, ma quella di mezzo egli
reputa essere sempre stata scoperta, e però non potervisi
ravvisare che un’<i>area</i> o un <i>impluvium</i>. Di quest’ultima
denominazione di parte d’edificio farò conoscere
il valore nel Capitolo che tratterà delle Case.
Altre differenze egli constata; ma noi che abbiamo
altri intendimenti in quest’opera che non sieno più
specialmente gli architettonici, tiriamo innanzi.
</p>

<p>
<span class="pagenum" id="Page_336">[336]</span>
</p>

<p>
Le due navate laterali costituite da portici coperti,
ornati di statue di marmo ed erme in bronzo, con
bagni e fontane, hanno due ordini di colonne l’uno
jonico, corintio l’altro, e forma un secondo piano
aperto sulla navata di esso, da dove era dato vedere
i magistrati in tutti i punti della Basilica. Era quivi
che si definivano dai giudici cause di minor rilievo,
che gli avvocati tenevano consultazioni, che i giovani
oratori si addestravano a declamare e che da altri
si facevano publiche letture.
</p>

<p>
Nel fondo, a sette piedi di altezza, era la tribuna
ove sedevano i magistrati o duumviri di giustizia, e
davanti ad essa stava sovra ad alto piedestallo una
statua equestre.
</p>

<p>
Sotto la tribuna, vedesi ancora una cameretta alla
quale si discendeva per due piccole scalette tuttavia
sussistenti. Era un momentaneo carcere, in cui durante
il giudizio restava l’accusato in attesa della
sentenza e disposto alle interrogazioni che gli sarebbero
state mosse durante il publico giudizio. Le
muraglie vi sono assai grosse, le finestrelle o spiragli
sono munite d’inferriate, e dallo spiraglio aperto
nella vôlta vuolsi che si facesse pervenire al condannato
a morte la sua sentenza. Tutto ciò vi dà ancora
una viva stretta al cuore.
</p>

<p>
A questo punto non sarà discaro qualche cenno
sul modo con cui veniva, come in Roma, anche in
Pompei, amministrata la giustizia.
</p>

<p>
<span class="pagenum" id="Page_337">[337]</span>
</p>

<p>
Il vedere che in Pompei si rendeva giustizia dai
duumviri, i quali erano, come i consoli in Roma, la prima
magistratura, ognuno certamente avrà dedotta la
conseguenza legittima che dunque i Romani, come ho
anche superiormente narrato, avessero deferita l’amministrazione
di essa a’ capi della Republica. Nondimeno,
siccome i consoli erano anche i supremi
condottieri dello esercito, e i Romani trovavansi quasi
sempre in guerra, onde giuocoforza fosse che i consoli
non rimanessero sempre nella città, nè così potessero
incombere a’ giudizj, ne nacque il bisogno di affidarli
ad un apposito magistrato, che fu chiamato pretore,
cioè <i>qui præiret jure</i> (che precedesse pel diritto) e
che in dignità tenesse tosto dietro ai consoli. Tale
istituzione rimonta al 389 dalla fondazione di Roma,
e Spurio Furio Camillo, figlio del grande Camillo,
ne fu pel primo investito.
</p>

<p>
Nel 510, crescendo ogni dì il numero de’ forestieri,
i pretori furono due, uno de’ quali detto <i>prætor urbanus</i>,
che aveva giurisdizione sui cittadini di Roma;
l’altro <i>prætor peregrinus</i> che l’aveva ne’ conflitti fra
cittadini e forestieri.
</p>

<p>
Aumentate le conquiste, si crearono altri quattro
propretori, i quali non solo amministravano la giustizia,
ma anche tutti gli altri uffici esercitavano
ch’erano proprii de’ proconsoli.
</p>

<p>
Nello assumere la carica, il pretore faceva in Campidoglio
preghiere e voti (<i>vota noncupabat</i>) e prestava
<span class="pagenum" id="Page_338">[338]</span>
il giuramento d’osservare la legge, e quindi publicava
un bando (<i>edictum</i>) in cui stabiliva la procedura che
nella sua amministrazione avrebbe seguito; a meno
che non si fosse riferito ad editti precedenti, ned era
da quel punto più lecito dipartirsi dalle discipline in
essi sancite.
</p>

<p>
La raccolta degli editti dei pretori, costituenti il
<i>jus honorarium</i>, detto anche <i>diritto pretorio</i>, ed aventi
forza di legge, venne, sotto l’imperatore Adriano,
fatta per opera del giureconsulto Salvio Giuliano, e
si denominò <i>edictum perpetuum</i>.
</p>

<p>
Le cause di minor importanza si esaminavano e
giudicavano dal pretore senza formalità e in qualunque
luogo: quelle di maggiore si discutevano
avanti il di lui tribunale publicamente, osservandosi
tutte le formalità volute dalla legge.
</p>

<p>
I processi erano o di ordine privato o di ordine
publico: i primi designavansi colla denominazione di
<i>judicia privata</i>; i secondi con quella di <i>judicia publica</i>.
</p>

<p>
Soli trentotto giorni durante l’anno era vietato
render giustizia e però <i>dies fasti</i> erano i giorni in
cui la si rendeva, <i>quod fari licebat</i>; <i>nefasti</i> quelli in
cui era vietato il renderla, <i>quod non licebat fari</i>; ed
<i>intercisi</i> quei giorni, nei quali la mattina, durante il
tempo de’ sagrificj, non si teneva ragione, ma tener
la si poteva nel rimanente della giornata. Ovidio così
vi accenna nel suo libro dei <i>Fasti</i>:
</p>

<p>
<span class="pagenum" id="Page_339">[339]</span>
</p>

<div class="poem"><div class="stanza">
<p class="i01"><i>Ille nefastus erit, per quem tria verba silentur</i></p>
<p class="i02">  <i>Fastus erit, per quem lege licebit agi.</i></p>
<p class="i01"><i>Neu toto perstare die sua jura putaris;</i></p>
<p class="i02">  <i>Qui jam fastus erit, mane nefastus erat.</i></p>
<p class="i01"><i>Nam simul exta Deo data sunt, licet omnia fari;</i></p>
<p class="i02">  <i>Verbaque honoratus libera prætor habet</i><a class="tag" id="tag281" href="#note281">[281]</a>.</p>
</div></div>

<p>
Ho già detto più sopra che fosse all’ora terza, corrispondente
alle nostre nove antimeridiane, che incominciavano
i giudizj. Giovenale scrisse nella Satira IV
di qual modo avessero essi principio:
</p>

<div class="poem"><div class="stanza">
<p class="i01"><span class="dotted">. . . . .</span> <i>clamante Liburno,</i></p>
<p class="i01"><i>Currite jam sedit</i><a class="tag" id="tag282" href="#note282">[282]</a>,</p>
</div></div>

<p>
e con ciò ne fa sapere che <i>Liburnus</i> si chiamasse l’usciere
del tribunale, incaricato di proclamare, come
si fa a un di presso anche oggidì, l’aprimento dell’udienza
e come ora si grida: <i>entra la Corte</i>, o <i>il Tribunale,
<span class="pagenum" id="Page_340">[340]</span>
la udienza è aperta</i>; il pretore, e più tardi il
principe, siede. Forse <i>liburni</i> detti que’ messi curiali,
perchè di preferenza eletti fra quella gente del litorale
superiore adriatico detto appunto liburnico.
</p>

<p>
Sedeva il pretore sul tribunale, o posto più elevato
detto <i>suggestum</i>, in sedia curule; in sedili più bassi,
per ciò chiamati <i>subsellia</i>, i giurati, <i>assessores</i>; i
testimoni, <i>testes</i>; gli avvocati, <i>advocati</i>, e gli scrivani,
o cancellieri, o anche notai, <i>scribæ</i>, che tenevano
processo verbale degli atti giudiziarj. Orazio aveva
acquistato uno di questi posti di scriba: nella VI del
lib. II delle Satire, così se ne mostra in funzione:
</p>

<div class="poem"><div class="stanza">
<p class="i04">         <i>Ante secundam</i></p>
<p class="i01"><i>Roscius orabat sibi adesses ad puteal cras</i>....</p>
<p class="i01"><i>De re communi scribæ magna atque nova te</i></p>
<p class="i01"><i>Orabant hodie meminisses, Quincte, reverti</i>...</p>
<p class="i01"><i>Imprimat his, cura, Mæcenas signa tabellis</i>...</p>
<p class="i01"><i>Dixeris, «experiar, si vis, potes» addit et instat</i><a class="tag" id="tag284" href="#note284">[284]</a>.</p>
</div></div>

<p>
Se falliva il tentativo dell’amichevole componimento,
l’attore, <i>actor</i>, citava con publica intimazione, detta
<i>edictum</i>, l’avversario, <i>reus</i>, a comparire in giudizio, <i>in
jus vocare</i>, a che se questi rifiutava, l’attore volgendosi
<span class="pagenum" id="Page_341">[341]</span>
ad uno degli astanti, interrogava: <i>licet antestari?</i> se
voleva, cioè, valergli di testimonio; al che assentendo
porgevagli a toccare l’estremità dell’orecchio, <i>auriculam
opponebat</i>, perchè nell’orecchio si riteneva fosse
la sede della memoria. In questo caso l’attore poteva
trascinare a forza il reo in giudizio, <i>in jus rapere</i>,
afferrandolo persino per il collo, <i>obtorto collo</i>, come
Plauto notò nella scena quinta del terzo atto del
<i>Pænulus</i> e nella sesta del terzo atto della <i>Rudens</i>.
Tali formule conservò il poeta e scriba Orazio testuali
nella Satira IX del lib. I:
</p>

<div class="poem"><div class="stanza">
<p class="i05">          <i>Fugit improbus, ac me</i></p>
<p class="i01"><i>Sub cultro linquit. Casu venit obvius illi</i></p>
<p class="i01"><i>Adversarius, et: quo tu turpissime? magna</i></p>
<p class="i01"><i>Inclamat voce, et: Licet antestari? Ego vero</i></p>
<p class="i01">Oppono auriculam. Rapit in jus: <i>clamor utrinque</i><a class="tag" id="tag285" href="#note285">[285]</a>.</p>
</div></div>

<p>
L’attore allora esponeva la petizione di quanto voleva
condannato il reo, ciò che dicevasi <i>actionem
edere</i> e poteva essere azione <i>reale, actio in rem</i>, se riguardava
un diritto sopra una cosa; <i>personale, condictio</i>,
se il suo obbiettivo era una personale prestazione
incumbente all’avversario, come l’adempimento
<span class="pagenum" id="Page_342">[342]</span>
d’un contratto; e <i>penale, actio pœnalis</i>, se avea tratto
a querele di furto, rapine, danni ed offese personali.
</p>

<p>
Il Pretore, se trovava fondata la domanda sul genere
dell’azione, emetteva la formola della domanda, e
l’attore esigeva allora dal convenuto che questi mallevasse
la sua comparsa in giudizio, <i>vadatus est reum</i>,
e se tal malleveria non avesse potuto prestare, veniva
tratto in giudiziario arresto ed aveva principio la
causa.
</p>

<p>
Se poi senza legittimi motivi, <i>sine malo vel causa
sontica</i>, alcuna parte non fosse comparsa, pronunziavasi,
contro di essa, ciò che oggi direbbesi condannare
in contumacia. Comparendo il reo, chiedeva all’attore:
sei tu che mi citasti? <i>Ubi tu es, qui me vadatus
es? Ecce me tibi sisto</i>: ecco io ti sto contro. E
l’attore rispondeva: son qui, <i>Adsum!</i> Quindi intentava
l’azione. Rispondeva il reo e l’atto suo
dicevasi <i>exceptio</i>; l’attore dava la replica, <i>replicatio</i>,
ed il reo ancora la duplica, <i>duplitatio</i>, denominazioni
che nel processo civile austriaco, non ha guari dalle
provincie lombardo-venete smesso, vennero conservate.
</p>

<p>
Il Pretore, ultimato ciò, nominava i giurati, <i>judices
dabat</i>, cui delegava assumere i testimonj che reputava
convenienti, a sè riserbando sempre la suprema
direzione del processo, ciò che fece luogo al proverbio,
tuttavia vivo tra noi: <i>de minimis non curat
prætor</i>, cioè delle minime cose non s’occupa il pretore.
</p>

<p>
<span class="pagenum" id="Page_343">[343]</span>
</p>

<p>
I giudici potevano essere o <i>arbitri</i>, se pronunciavano
secondo equità, quando la legge non istatuisse chiaramente;
<i>recuperatores</i> se aggiudicar dovevano una
proprietà, e <i>centumviri</i> se avevano a decidere cause
di eredità e testamenti; così chiamati perchè rappresentanti
delle tribù, ed erano suddivisi in quattro
comitati, <i>concilia</i>, e venivano convenuti da una deputazione
di dieci individui, perciò chiamati <i>decemviri</i>.
</p>

<p>
Ricevuta costoro la formola dell’ufficio loro dal
Pretore, le Parti o i loro procuratori promettevano
riconoscere ed eseguire la sentenza che sarebbe stata
resa, ciò che dicevasi <i>judicatum solvi et rem ratam haberi</i>.
</p>

<p>
Aveva luogo allora l’esposizione del fatto e la deduzione
delle prove reciproche, e ciò finito, il giurato
togliendo una pietra in mano così imprecava:
<i>si sciens fallo, tum me Diespiter, salva urbe, ex bonis
ejiciat, ut ego hunc lapidem</i><a class="tag" id="tag286" href="#note286">[286]</a>, d’onde trasse origine la
frase: <i>Jovem lapidem jurare</i>. I giudici sedevano poscia
sui subsellii, o panche inferiori al Pretore, e lasciavasi
la parola agli avvocati, che tenevano quelle
arringhe, splendide di eloquenza, di cui ci rimasero
nobilissimi esempj nelle opere di Cicerone. E siccome
non fosse lecito ad essi l’abusare del tempo,
questo limitavasi alla durata di una clessidra, od
<span class="pagenum" id="Page_344">[344]</span>
orologio ad acqua, salvo per altro a chiedere la rinnovazione
della clessidra.
</p>

<p>
Perorata la causa da ambe le parti, ritraevasi il
Pretore co’ giudici per lo scrutinio e dopo il mezzogiorno,
a pluralità di voti, rendevasi la sentenza; a
meno che l’importanza e la difficoltà della causa non
esigessero o un più maturo esame, od una ulteriore
discussione. Nel primo caso chiedevasi dilazione; nel
secondo indicavasi una nuova trattazione, che si diceva
<i>actio secunda</i>. Ne abbiamo pur l’esempio nelle
Verrine del suddetto Cicerone.
</p>

<p>
Giudicata la lite, chi perdeva era tenuto ad eseguire
il giudicato, e in difetto, non offrendo un mallevadore,
<i>sponsor</i>, o <i>vindex</i>, il Pretore consegnavalo schiavo al
suo avversario.
</p>

<p>
Era per altro ammesso appellarsi a giudice superiore;
od in caso di errore, <i>error</i>, od inganno, <i>dolus</i>,
il Pretore cassava la sentenza e rimetteva le parti
in intero: <i>in integrum restituere</i>.
</p>

<p>
Erano deferiti ad uno speciale magistrato i giudizi
che avevano attinenza alla polizia e repressione
delle persone di vil condizione, come gli schiavi,
le cortigiane e, non parrà vero, anche i poeti, che
il vecchio Catone, a ragion di disprezzo, chiamava
miserabili servitori dei grandi, <i>grassatores</i>. Il campano
poeta Cneo Nevio, che si conta fra’ migliori comici
latini dagli storici di quella letteratura, è un
esempio delle ingiurie fatte alle lettere dagli antichi
<span class="pagenum" id="Page_345">[345]</span>
Romani, che pur osavano appellar barbari gli altri
popoli. Imperocchè da questo magistrato, per accusa
di maldicenza contro i maggiorenti della città, venne
messo in ceppi, nè vi potè esser tolto che dai tribuni
della plebe, dopo d’essersi fatto perdonare colla umiliazione
di disdirsi nelle due commedie <i>Ariolo</i> e
<i>Leonte</i> da lui scritte in prigione.
</p>

<p>
Questo magistrato erano i <i>triumviri capitales</i>, e li veggiam
menzionati nell’<i>Asinaria</i> di Plauto, appunto
nel caso in cui un amante minaccia di trascinare ai
magistrati la cortigiana che ha rotto fede al chirografo
di fedeltà (<i>syngraphum</i>), che gli ha rilasciato.
Che fosse codesto chirografo di fedeltà, vedremo, narrando
della romana prostituzione altrove.
</p>

<div class="poem"><div class="stanza">
<p class="i01"><i>Ibo ego ad tresviros vestraque ibi nomina</i></p>
<p class="i01"><i>Faxo erunt</i><a class="tag" id="tag287" href="#note287">[287]</a>.</p>
</div></div>

<p>
E poichè m’accade parlare di questo speciale magistrato
e degli strani processi che vi si agitavano
innanzi, rallegrerò questi cenni di arida procedura col
racconto d’un aneddoto intervenuto allo stesso Ovidio
e nel quale ei medesimo figura siccome testimonio e
siccome attore. I suoi versi racchiudono inoltre tecniche
indicazioni delle forme processuali quali testè
ho riferite; onde sono, in tal riguardo, un vero documento
storico per la forense giurisprudenza.
</p>

<p>
<span class="pagenum" id="Page_346">[346]</span>
</p>

<p>
Si sa ch’egli aveva fatto più d’una volta professione
di non redigere le differenti parti della sua
amorosa didattica, che per le donne escluse dalla
società a causa di lor condizione, per quelle cui le
foggie delle vestimenta distinguevano dalle donne, e
per fanciulle di libera condizione, e cui
</p>

<div class="poem"><div class="stanza">
<p class="i06">              <i>Nec vitta pudicos</i></p>
<p class="i01"><i>Crines alba tegit, nec stola longa pedes.</i><a class="tag" id="tag288" href="#note288">[288]</a></p>
</div></div>

<p>
Or udiamo lui stesso cantare questo episodio curioso,
che del resto ritrae una delle abitudini romane,
infiltratasi nella vita di questi fieri conquistatori, da
che per le guerre d’Africa, di Grecia e d’Asia, accresciutesi
le ricchezze loro, i costumi presero a mutarsi
e non in meglio sicuramente.
</p>

<div class="poem"><div class="stanza">
<p class="i01"><i>Turpe vir et mulier, juncti modo, protinus hostes.</i></p>
<p class="i02">  <i>Non illas</i> lites <i>Appias ipsa probat.</i></p>
<p class="i01"><i>Sæpe</i> reas faciunt, <i>et amant; ubi nulla simultas</i></p>
<p class="i02">  <i>Incidit, admonitu liber aberrat amor.</i></p>
<p class="i01"><i>Forte</i> aderam juveni; <i>dominam lectica tenebat.</i></p>
<p class="i02">  <i>Horrebant sævis omnia verba minis.</i></p>
<p class="i01"><i>Jamque</i> vadaturus; <i>lectica prodeat, inquit.</i></p>
<p class="i02">  <i>Prodierat; visa conjuge, mutus erat.</i></p>
<p class="i01"><i>Et manus, et</i> duplices <i>manibus cecidere</i> tabellæ,</p>
<p class="i02">  <i>Venit in amplexus, atque: Ita vincis, ait,</i></p>
<p class="i01"><span class="pagenum" id="Page_347">[347]</span></p>
<p class="i01"><i>Tutius est aptumque magis discedere pace</i>,</p>
<p class="i02">  <i>Quam petere a thalamis litigiosa foro</i>.</p>
<p class="i01">Munera quæ dederis <i>habeat</i> sine lite <i>jubeto</i><a class="tag" id="tag289" href="#note289">[289]</a></p>
</div></div>

<p>
Questo era il procedimento civile e quello che or
direbbesi correzionale: mi resta ora di trattare sotto
l’egual brevità della giurisdizione criminale, distinta
in giudizj publici straordinarj ed in giudizi publici
ordinarj.
</p>

<p>
Dove taluno si fosse reso colpevole di un delitto
contro lo stato, veniva deferito al Pretore, che istituiva
<span class="pagenum" id="Page_348">[348]</span>
un processo criminale, a seconda della pena
che pel reato fosse comminata; ma se legge positiva
non vi fosse contro un determinato reato, veniva
l’accusato rimesso a’ comizj. I primi erano i surriferiti
<i>judicia publica ordinaria</i>, detti anche <i>quæstiones perpetuæ</i>,
e gli altri <i>judicia publica extraordinaria</i>, o <i>judicia
ad populum</i>. È ultroneo il dire come i più importanti
fossero quelli ne’ quali discutevasi della
vita e della libertà de’ cittadini.
</p>

<p>
Al tribunale criminale non potevansi citare d’ordinario
che i privati, la franchigia dell’esenzione da
tal pericolo dovendo solo esistere per coloro che coprissero
publiche cariche, i quali unicamente potevano
esser citati quando fossero usciti d’impiego.
</p>

<p>
L’accusa veniva data da un magistrato dinanzi al
popolo, asceso sui rostri, col dichiarare di volere in
determinato giorno promuovere l’azione criminale
contro alcuno pel reato che designava, che però
invitava a comparire. Intanto veniva l’imputato sostenuto
in carcere, fuor del caso avesse egli prestato
un mallevadore per sè medesimo. Non comparendo,
condannavasi in contumacia all’esiglio: diversamente,
presentavasi squallidamente vestito. L’accusatore procedeva
allora all’accusa formale, replicata in tre giorni
differenti e suffragavala di prove, testimonj, o documenti,
colla proposta della relativa pena corporale
od ammenda.
</p>

<p>
Compiuta la terza accusa, in tre giorni consecutivi
<span class="pagenum" id="Page_349">[349]</span>
di mercato publicavasi la <i>rogatio</i> o bando, in cui si
esprimeva il delitto e la pena proposta, e il giudizio
comiziale che ne conseguitava veniva detto <i>mulctæ
pœnæve certatio</i>. Nel terzo giorno di mercato, previa
una quarta ed ultima ripetizione da parte dell’accusatore
dell’atto di denunzia, l’accusato, o di per sè,
o col mezzo di un avvocato (<i>patronus</i>) con una arringa,
<i>oratio judiciaria</i>, difendevasi, nulla lasciando d’intentato
per eccitare la compassione del popolo e cattivarsi
il favore di lui. Abbiamo già veduto di qual
modo adoperasse Publio Silla, il capo della colonia
pompejana, quando venne accusato, seco avendo condotto
perfino il suo tenero figliuolo.
</p>

<p>
Ai prossimi comizj, il popolo veniva chiamato a
votare nel modo che ho già spiegato nel capitolo
precedente, parlando de’ giudizj penali deferiti ai
comizj.
</p>

<p>
Se per avventura sfavorevoli riuscissero gli auspicj,
se taluno fosse stato incolto da epilessia, la qual
però designavasi anche col nome di <i>morbus comitialis</i>,
o se fosse stata involata la bandiera dal Gianicolo,
ciò impedendo di mettere a partito l’accusa, questa
non potendo più essere rinnovata, veniva l’accusato
dimesso.
</p>

<p>
Di tali straordinarj giudizi publici, sono esempj
ricordati dalla storia: quello contro M. Orazio sotto
i Re, pel commesso sororicidio; e quelli contro Coriolano,
Tito Manlio, Publio e Lucio Scipione, Tito
<span class="pagenum" id="Page_350">[350]</span>
Annio Milone, Sergio Catilina e M. T. Cicerone per
tradimento o turbazione dello stato, o come dicevasi
<i>perduellione</i>, ai tempi della republica.
</p>

<p>
Ma siffatto modo di procedere ne’ casi criminali non
poteva, come di leggieri ognuno vede, camminare
spedito, quando i reati, per l’aumento della popolazione,
vennero proporzionalmente crescendo, e quindi
i giudizj si dovettero deferire a commissarj o inquisitori,
<i>inquisitores</i>, che, a seconda del loro numero, si
nomarono <i>duumviri</i> o <i>triumviri</i>.
</p>

<p>
In progresso di tempo furono di esclusiva competenza
del Pretore i delitti <i>de repetundis</i>, o d’estorsione;
<i>de ambitu</i>, o broglio, nel concorso alle supreme
cariche; <i>de majestate</i>, contro la sicurezza e dignità
dello stato; <i>de peculatu</i>, o di malversazione del publico
denaro; <i>de falso vel crimine falsi</i>, ossia di falsificazione
di monete e di documenti; <i>de sicariis et
veneficiis</i>, ovvero di assassinio od avvelenamento, e
finalmente <i>de parricidiis</i>, di parricidio.
</p>

<p>
I relativi giudizj chiamavansi adunque, come notai
più sopra, <i>judicia publica ordinaria</i>, o <i>quæstiones perpetuæ</i>.
</p>

<p>
Assisteva il Pretore un collegio di giudici o d’uomini
giurati, il capo de’ quali appellavasi <i>judex
quæstionis</i>, o <i>princeps judicum</i>, e costituivasi prima di
soli senatori, poi anche di cavalieri, scelti d’anno in
anno fra i 30 e i 60 anni, suddivisi in decurie.
</p>

<p>
Ogni cittadino romano poteva essere accusatore:
<span class="pagenum" id="Page_351">[351]</span>
pare che in Roma vi fossero anche accusatori publici,
come sarebbe in oggi quella istituzione che è nota
sotto il nome di Publico Ministero.
</p>

<p>
Il restante della processura era suppergiù il medesimo
che ho testè riferito: solo finita l’arringa dell’oratore,
che chiudevasi colla parola <i>dixi</i>, ho detto,
il banditore annunziava la chiusura del dibattimento
colla parola <i>dixerunt</i>. Dopo di che, il Pretore invitava
i giudici a ponderare il tutto: ed essi ritraevansi, discutevan
fra loro e poi davano il loro voto. Dapprima
questo espressero con pietruzze bianche e nere, che
deponevano nell’urna, poi colle tre tavolette distinte
colle sigle che ho già rammentate.
</p>

<p>
Intanto l’accusato prostravasi a’ piè de’ giudici e
prostravansi con lui gli amici, invocandone la misericordia.
</p>

<p>
Se i voti erano eguali, se ne aggiungeva allora uno,
detto <i>calculus Minervæ</i>, ed era in favore dell’accusato,
che perciò si dichiarava assolto. Se i giudici dichiaravan
la dubbiezza del giudizio rimettevasi la decisione
ad altro giorno: <i>causa ampliata erat</i>.
</p>

<p>
L’accusato che veniva assolto, ripigliava le sue
consuete vestimenta; ma se veniva condannato, veniva
assoggettato alla dovuta pena.
</p>

<p>
Otto erano le specie di pene, cioè:
</p>

<p>
1.ª <i>Mulcta vel damnum</i>, ammenda pecuniare.
</p>

<p>
2.ª <i>Vincula</i>, carcere con catene, ceppi a’ piedi, <i>compedibus</i>,
e manette, <i>manicis</i>.
</p>

<p>
<span class="pagenum" id="Page_352">[352]</span>
</p>

<p>
3.ª <i>Verbera</i>, battiture con bastoni, <i>fustibus</i>; verghe,
<i>virgis</i>; o sferze, <i>flagellis</i>.
</p>

<p>
4.ª <i>Talio</i>, taglione, per cui infliggevasi al reo il
danno ch’egli aveva ad altri recato.
</p>

<p>
5.ª <i>Ignominia vel infamia</i>, infamazione.
</p>

<p>
6.ª <i>Exilium</i>, bando, che dapprima consisteva nell’interdizione
dall’acqua e dal fuoco, e sotto gli imperatori
nella relegazione a tempo determinato.
</p>

<p>
7.ª <i>Servitus</i>, schiavitù.
</p>

<p>
8.ª <i>Mors</i>, morte che s’infliggeva nei primi tempi
coll’appiccare (<i>infelici arbori suspendere</i>); poi colle battiture
(<i>virgis cædere</i>), o colla decapitazione (<i>securi percutere</i>);
colla precipitazione dalla rupe Tarpeja (<i>de
saxo Tarpejo dejicere</i>); colla strangolazione (<i>laqueo
gulam frangere</i>). — Il parricida veniva chiuso in un
otre, o sacco di cuojo, <i>culeus</i>, con un serpe, un cane
ed una scimmia e gittato nel mare. Giovenale accenna
alla pena del parricidio in quei versi della Satira
VIII, in cui così bolla a fuoco il matricida Nerone:
</p>

<div class="poem"><div class="stanza">
<p class="i01"><i>Libera si dentur populo suffragia, quis tam</i></p>
<p class="i01"><i>Perditus ut dubitet Senecam præferri Neroni,</i></p>
<p class="i01"><i>Cujus supplicio non deberit una parari</i></p>
<p class="i01"><i>Simia, nec serpens unus,nec culeus unus</i><a class="tag" id="tag290" href="#note290">[290]</a>.</p>
</div></div>

<p>
<span class="pagenum" id="Page_353">[353]</span>
</p>

<p>
Gli schiavi poi, colpevoli di delitto, chiudevansi in
sotterranei ergastoli, talvolta marchiavansi con ferri
roventi sulla fronte, o si serbavano incatenati o con
legata intorno al collo una specie di forca. Giusto
Lipsio rammenta inoltre un altro supplicio quasi peculiare
ad essi, cioè il crurifragio, o frattura delle
gambe. Operavasi coll’imporre sull’incudine le tibie
del paziente, spezzandole poscia a gagliardi colpi di
martello. Nella commedia intitolata <i>Asinaria</i>, Plauto
vi allude in quel passo della scena quarta dell’atto
secondo:
</p>

<div class="poem"><div class="stanza">
<p class="i01"><i>Crura, hercle, diffringentur</i></p>
<p class="i01"><i>Ni istum impudicum percies</i><a class="tag" id="tag291" href="#note291">[291]</a>.</p>
</div></div>

<p>
E qui ancor d’un altro e non men doloroso ed infame
supplizio debbo far cenno; di quello, intendo,
della croce.
</p>

<p>
Convertita essa da tanto tempo in segno di redenzione
e di culto, perchè vi moriva affisso il Cristo, sarà
interessante ch’io dica qualche parola specialmente di
questa pena.
</p>

<p>
Raramente veniva essa applicata a persone che
non fossero di vil condizione; tanto così che Cicerone
avesse a costituire a Verre accusa di gravissimo
delitto per avere dannato alla crocifissione un
cittadino romano: <i>Facinus est vinciri civem romanum,
<span class="pagenum" id="Page_354">[354]</span>
scelus verberari: prope parricidium necari: quid dicam
in crucem tollere?</i><a class="tag" id="tag292" href="#note292">[292]</a>
</p>

<p>
Il più spesso era pei crimini di lesa maestà, che si
condannavano alla croce; onde vediamo che Gesù
Cristo appunto recasse per titolo della crocifissione
l’iscrizione <i>Rex Judæorum</i>, quasi si fosse veramente
costituito re della sua nazione.
</p>

<p>
Quando trattavasi di dare più lieto e interessante
spettacolo al popolo, sostituivasi allora alla croce l’esposizione
nel circo alle bestie o lo si istoriava rendendolo
episodio o parte di azione pantomimica; ma di ciò
più a lungo nel capitolo dell’Anfiteatro.
</p>

<p>
Il supplizio quindi della crocifissione usavasi più
frequente nelle provincie guerreggiate e conquistate, e
accadde anzi spesso che se ne abusasse anche a punizione
de’ nemici.
</p>

<p>
Già Alessandro Magno ne aveva dato il crudelissimo
esempio, quando presa Tiro, ne faceva crocifiggere duemila;
altro Alessandro, nella Giudea, banchettando in
publico colle sue cortigiane, pascendosi ad un tempo
lo sguardo colla crocifissione di ottocento giudei:
Quintilio Varo, della stessa gente per un tumulto ne
fe’ sospendere egli pure duemila. Tito, nell’assedio di
Gerusalemme, ne fe’ affiggere più di cinquecento, e
<span class="pagenum" id="Page_355">[355]</span>
fu detto in quell’occasione che per la quantità dei
crocefissi mancasse la terra alle croci, le croci ai
corpi. Augusto, ultimata la guerra Sicula, mandò
alla croce seicento schiavi; Tiberio condannò al supplizio
di essa i Sacerdoti di Iside ed Ida l’ancella di
Paolina, per aver prestato mano all’adulterio di costei
nel tempio di quella Dea.
</p>

<p>
Si sa inoltre che i tiranni nella persecuzione del
nascente Cristianesimo, ne condannassero i neofiti
assai sovente ad essere crocifissi.
</p>

<p>
Nerone, per questi infelici, immaginò nuovo genere
di tormenti.
</p>

<p>
Tacito e Seneca fanno menzione dell’orribil supplizio
con cui questi innocui credenti, che si pretendevano
essere scelleratissimi nemici dell’impero, si
cercava invano di soffocare e distruggere. Quel crudele
li condannò rivestendoli d’una tunica solforata,
ad ardere vivi e legati a pali, servendo di torcie, di
fanali negli orti imperiali; onde Giovenale con invereconda
indifferenza, vi allude in que’ versi:
</p>

<div class="poem"><div class="stanza">
<p class="i01"><span class="dotted">. . . . .</span> <i>Tæda lucebis in illa</i></p>
<p class="i01"><i>Qua stantes ardent, qui fixo gutture fumant</i><a class="tag" id="tag293" href="#note293">[293]</a>.</p>
</div></div>

<p>
Ma non erano questi supplizj dalle leggi portati,
<span class="pagenum" id="Page_356">[356]</span>
sibbene solo dal capriccio del tiranno introdotti: epperò
ritorniamo a dire e chiudere l’interrotto e non
men doloroso tema della crocifissione.
</p>

<p>
Gli scrittori distinsero la crocifissione per affissione
e per infissione. Esempio della prima è la croce del
Redentore, su cui appare affisso ed inchiodato: della
seconda nelle parole di Seneca: <i>cogita carcerem et
crucem, et adactum per medium hominem, qui per os
emergat stipitem</i><a class="tag" id="tag294" href="#note294">[294]</a>, troviamo gli estremi della impalazione.
</p>

<p>
Gli uomini, a trovar tormenti pei loro simili, furono
sempre fecondissimi e studiarono di molto nell’immaginar
modi di dar morte. I tempi moderni, che la
pretendono a leggiadria, conservarono la forca e pretesero
anzi perfezionarla, inventarono la ghigliottina
e la fucilazione, disputando perfino quale di questi
generi di morte recasse e quale non recasse infamia.
Nè la parola santissima di Beccaria, nè l’esempio
d’altre legislazioni, nè il grido della civiltà che protesta
ad ogni condanna di morte, valsero, pur in questi
nostri giorni, a cancellare dal codice di questa nostra
Italia la crudelissima pena e pur di non frodare
dello spettacolo della capitale esecuzione le provincie
che ne fruivano prima della costituzione dell’italiano
regno, si derogò allo statuto patrio, chiudendo
<span class="pagenum" id="Page_357">[357]</span>
gli occhi sulla Toscana, che nel codice Leopoldino
aveva abolito la pena di morte, che non la
volle per ogni conto rimessa e cui però non fu estesa.
</p>

<p>
Ugo Foscolo ebbe a cantare ne’ <i>Sepolcri</i>:
</p>

<div class="poem"><div class="stanza">
<p class="i01"><span class="dotted">. . .</span> che nozze, tribunali ed are</p>
<p class="i01">Diero alle umane belve esser pietose</p>
<p class="i01">Di sè stesse e d’altrui;</p>
</div></div>

<p>
ma di grazia, m’è lecito ora di chiedere, di che
mondo intendeva egli parlare?
</p>

<p>
Erano dunque le summenzionate pene quelle che
si infliggevano dai Romani: leggendo tuttavia i poeti,
vedesi fatta menzione d’una speciale riserbata a coloro
ch’erano colti in adulterio, la quale convien dire fosse
ben di frequente applicata, se di adulterj è fatto cenno
ad ogni tratto ne’ satirici di quel tempo, Orazio, Giovenale
e Persio, e da’ lirici, fra cui primeggiano Ovidio
e Catullo, senza tener conto dell’inverecondo
Marziale. Orazio, nella satira seconda del Libro
Primo, parla di castighi dati ad adulteri, abbastanza
fieri; d’essere cioè buttati dall’alto della casa, flagellati,
uccisi sul luogo scompisciati da servi o mutilati: ma
le eran codeste private vendette d’offesi mariti. Giovenale
e Catullo ricordano entrambi il castigo della
introduzione nelle viscere dell’adultero sorpreso di
rafani e di mugili, i quali ultimi erano pesciolini
voraci e che però dovevano cagionare al paziente
indicibile tormento. Tali pene, vogliono alcuni commentare
fossero dalle leggi comminate.
</p>

<p>
<span class="pagenum" id="Page_358">[358]</span>
</p>

<p>
Udiamo Giovenale:
</p>

<div class="poem"><div class="stanza">
<p class="i05">            <i>Fiet adulter</i></p>
<p class="i01"><i>Publicus et pœnas metuet, quascumque mariti</i></p>
<p class="i01"><i>Exigero irati; nec erit felicior astro</i></p>
<p class="i01"><i>Martis, ut in laqueos numquam incidat Exigit auteum</i></p>
<p class="i01"><i>Interdum ille dolor plus, quam lex ulla dolori</i></p>
<p class="i01"><i>Concessit. Necat hic ferro, secat ille cruentis</i></p>
<p class="i01"><i>Verberibus, quosdam moechos et mugilis intrat</i><a class="tag" id="tag295" href="#note295">[295]</a>.</p>
</div></div>

<p>
E Catullo:
</p>

<div class="poem"><div class="stanza">
<p class="i01"><i>Ah! tum te miserum, malique fati</i></p>
<p class="i01"><i>Quem attractis pedibus, patente porta</i></p>
<p class="i01"><i>Percurrent raphanique mugilesque</i><a class="tag" id="tag296" href="#note296">[296]</a>.</p>
</div></div>

<p>
Io non consento che siffatte rappresaglie venissero
da legge alcuna veramente autorizzate: questo solo
mi so che a Roma nei primi tempi della Repubblica,
come Licurgo aveva fato a Sparta non venne
<span class="pagenum" id="Page_359">[359]</span>
portata legge contro l’adulterio: la donna colpevole
era giudicata arbitrariamente da un tribunale composto
del marito e de’ suoi parenti; la morte poteva
essere pronunciata; e forse in tale epoca, ma non a’
tempi di Giovenale, potevasi all’ombra di tal consuetudine
applicarsi l’atroce castigo, quantunque sembri tuttavia
che più abitualmente la pena dell’adulterio
fosse il bando. La rilassatezza de’ costumi, verso
la fine della Repubblica, determinò Augusto a far
una legge contro l’adulterio: la legge detta <i>Julia</i>,
che dava facoltà ad ogni cittadino di denunciare i
colpevoli e pronunziava contr’essi la relegazione.
</p>

<p>
Se non che converrebbe pensare che più che la
nuova legge, stando a citati poeti, venisse osservata
la legge consuetudinaria antica di un tribunale di famiglia
nel cui codice fosse l’orribil pena da essi
menzionata.
</p>

<p>
E poichè il mio lavoro ha la propria occasione
da Pompei, rammenterò che nella Campania, di cui,
come più volte avvertii, Pompei era parte, quando
una femmina veniva sorpresa in adulterio, veniva
spogliata delle vestimenta, poi era condotta nel
foro, ed esposta nuda sopra una pietra, ove per
più ore era segno alle ingiurie, alle derisioni, ai
fischi della ciurmaglia; indi ponevasi sopra un asino
che si mandava in giro per la città in mezzo agli schiamazzi.
Altro castigo non le veniva inflitto, ma restava
infame, si mostrava a dito, dicendola Ονοβὰτις (che
<span class="pagenum" id="Page_360">[360]</span>
montò l’asino) e le durava il nomignolo pel rimanente
dell’abbietta e miserabile sua vita<a class="tag" id="tag297" href="#note297">[297]</a>.
</p>

<p>
Con sì diversi giudizj civili e penali, con pene
così formidabili e, più che tutto, in mezzo a tanta
corruzione di costumi, doveva, penserà per avventura
taluno, essere stata bazza per gli avvocati (<i>patroni
oratores</i>), e per i causidici (<i>pragmatici</i>). Io chiuderò il
presente capitolo con una parola intorno ad essi.
</p>

<p>
E questa volta ancora mi è forza, per le informazioni,
ricorrere a Giovenale: coi ritratti forniti da
questo poeta si può fare una storia domestica di
Roma, ne’ primi secoli dell’impero. Il suo libro, avverte
giustamente Nisard, è un mirabile complemento
di quello di Tacito; è la cronica privata di un’epoca,
della quale Tacito ha scritto la storia pubblica.
</p>

<p>
Asconio ci fa sapere che chi difendeva altri in
giudizio, o veniva detto <i>Patronus</i>, se era oratore: o
<i>Advocatus</i>, se suggeriva la parte del diritto o comodava
la sua presenza all’amico; o finalmente <i>Cognitor</i>,
se interessavasi alla causa e la difendeva come propria.
</p>

<p>
Nel senso di <i>advocatus</i> che assiste di sua presenza
l’amico trovasi esempio in Plauto:
</p>

<div class="poem"><div class="stanza">
<p class="i01"><i>Res magna amici apud forum agitur: ei volo</i></p>
<p class="i01"><i>Ire advocatus</i><a class="tag" id="tag298" href="#note298">[298]</a>.</p>
</div></div>

<p>
L’avvocato che è alla moda, dice adunque Giovenale,
nella Satira Settima, è assai che ottenga, in prezzo de’
<span class="pagenum" id="Page_361">[361]</span>
suoi sudori, un rancido prosciutto, de’ pesci stantii,
delle vecchie cipolle o alcune bottiglie di vino incerconito.
Se busca una qualche moneta d’oro, gli bisogna
farne parte a mediatori che glie ne hanno procacciato
l’occasione. Ma il suo collega, il quale è sul
candeliere, con minor talento di lui, tira a sè tutte
le cause, ed è pagato di buona moneta. Questo avviene
perchè egli s’è fatto scolpire in bronzo sotto
il suo largo vestibolo, seduto sopra un cavallo di
battaglia; perchè il litigante, innanzi di affidare la
sua causa all’avvocato, esamina se gli brilli in dito
un magnifico anello d’oro, se facciasi portare da otto
facchini e sia seguito da una lettiga e preceduto da
un corteo di amici vestiti delle loro toghe.
</p>

<p>
Non froderò i lettori dell’originale e viva pittura, la
quale, se non interamente, ha tuttavia la sua buona
parte d’attualità: in grazia di che mi si vorrà perdonare
la lunghezza della citazione:
</p>

<div class="poem"><div class="stanza">
<p class="i01"><i>Rumpe miser tensum iecur, ut tibi lasso</i></p>
<p class="i01"><i>Figantur virides, scalarum gloria, palmae.</i></p>
<p class="i01"><i>Quod vocis praetium? siccus pettasunculus et vas</i></p>
<p class="i01"><i>Pelamydum, aut veteres; Afrorum epimenia, bulbi,</i></p>
<p class="i01"><i>Aut vinum Tiberi devectum, quinque lagenas.</i></p>
<p class="i02">  <i>Si quater egisti, si contingit aureus unus,</i></p>
<p class="i01"><i>Inde cadunt partes ex foedere pragmaticorum.</i></p>
<p class="i01"><i>Aemilio dabitur, quantum licet, et melius nos</i></p>
<p class="i01"><i>Egimus: huius enim stat currus aeneus, alti</i></p>
<p class="i01"><i>Quadriiuges in vestibulis, atque ipse feroci</i></p>
<p class="i01"><i>Bellatore sedens curvatum hastile minatur</i></p>
<p class="i01"><i>Eminus, et statua meditatur proelia lusca.</i></p>
<p class="i01"><i>Sic Pedo conturbat, Matho deficit: exitus hic est</i></p>
<p class="i01"><i>Tongilli, magno cum rhinocerote lavari</i></p>
<p class="i01"><span class="pagenum" id="Page_362">[362]</span></p>
<p class="i01"><i>Qui solet et vexat lutulenta balnea turba,</i></p>
<p class="i01"><i>Perque forum iuvenes longo premit assere Medos,</i></p>
<p class="i01"><i>Empturus pueros, argentum, murrhina, villas:</i></p>
<p class="i01"><i>Spondet enim Tyrio stiataria purpura filo.</i></p>
<p class="i01"><i>Et tamen est illis hoc utile: purpura vendit</i></p>
<p class="i01"><i>Causidicum: vendunt amethystina: convenit illis</i></p>
<p class="i01"><i>Et strepitu, et facie maioris vivere census.</i></p>
<p class="i01"><i>Sed finem impensae non servat prodiga Roma.</i></p>
<p class="i01"><i>Fidimus eloquio? Ciceroni nemo ducentos</i></p>
<p class="i01"><i>Nunc dederit nummos, nisi fulserit annulus ingens.</i></p>
<p class="i01"><i>Respicit haec primum qui litigat, an tibi servi</i></p>
<p class="i01"><i>Octo, decem comites, an post te sella, togati</i></p>
<p class="i01"><i>Ante pedes. Ideo conducta Paulus agebat</i></p>
<p class="i01"><i>Sardonyche atque ideo pluris quam Cossus agebat,</i></p>
<p class="i01"><i>Quam Basilus. Rara in tenui facundia panno.</i></p>
<p class="i01"><i>Quando licet Basilo flentem producere matrem?</i></p>
<p class="i01"><i>Quis bene dicentem Basilum ferat? Accipiat te</i></p>
<p class="i01"><i>Gallia, vel potius nutricula causidicorum</i></p>
<p class="i01"><i>Africa, si placuit mercedem ponere linguae</i></p>
<p class="i01"><i>Declamare doces?</i><a class="tag" id="tag299" href="#note299">[299]</a></p>
</div></div>

<p>
Ma non tutti gli oratori potevano pretenderla a scienza
e dottrina di giure civile, la quale di causa in causa
veniva il più spesso somministrata da’ causidici. Fra’
Greci, avverte Cicerone, coloro che tali si chiamavano
<span class="pagenum" id="Page_363">[363]</span>
erano uomini di basso affare, i quali con picciol
salario fornivano agli oratori quelle notizie legali
che nelle cause eran necessarie sapersi; ma ben altrimenti
venivano in Roma considerati, tenendosi occupazione
di qualsivoglia più illustre e grand’uomo.
</p>

<p>
Dopo infatti aver detto che chiunque presuma
<span class="pagenum" id="Page_364">[364]</span>
aver lode di perfetto oratore sia necessario ch’egli
abbia cognizione intera del civile diritto, così conchiude:
<i>Senectuti vero celebrandæ et ornandæ quod honestius
potest esse perfugium quam juris interpretatio?
Equidem mihi hoc subsidium jam ab adolescentia comparari
non solum ad causarum usam forensem, sed
etiam ad decus atque ornamentum senectutis, ut quam
me vires (quod fere iam tempus adventat) deficere caepissent,
isto ab solitudine domum meam vindicarem</i><a class="tag" id="tag300" href="#note300">[300]</a>.
</p>

<p>
Causidici, in questo senso, sarebbero tra noi quegli
avvocati consulenti, che piuttosto alle consultazioni
od all’istruzione delle cause attendono, che non alla
loro pertrattazione avanti i Tribunali.
</p>

<div class="chapter">
<p>
<span class="pagenum" id="Page_365">[365]</span>
</p>

<h2 id="cap11">CAPITOLO UNDICESIMO
<span class="smaller">Le Curie, il Calcidico e le Prigioni.</span></h2>
</div>

<div class="blockquote">
<p>
Origine ed uso delle Curie — Curie di Pompei — Curia o Sala
del Senato — Il Calcidico — Congetture di sua destinazione — Forse
tempio — Passaggio per gli avvocati — Di un passo
dell’<i>Odissea</i> d’Omero — Eumachia sacerdotessa fabbrica il Calcidico
in Pompei — Descrizione — Cripta e statua della fondatrice — Le
Prigioni di Pompei — Sistema carcerario romano — Le Carceri
Mamertine — <i>Ergastuli</i> per gli schiavi — <i>Carnifex</i> e <i>Carnificina</i> — Ipotiposi
</p>
</div>

<p>
È opinione di molti che in Pompei, se le cause di
maggior momento venissero come in Roma trattate
nella Basilica, quelle di minor importanza fossero
giudicate nelle sale o Curie, come con linguaggio
forense appellavansi, pur conservato fino a’ nostri
giorni, in cui curia e curiali significano tuttavia luoghi
di giudizio e persone addette agli stessi. Che il luogo
poi delle Curie fosse alle cause minori disposto è rivelato
altresì dal valore della parola stessa. Essa
indicava la parte minore del popolo romano, che
Romolo appunto distribuì dapprima in tre tribù e le
tribù suddivise poscia in dieci curie ciascuna, così
chiamate, secondo ne fa fede Tito Livio, dai nomi
delle donne sabine che vennero dai Romani rapite<a class="tag" id="tag301" href="#note301">[301]</a>.
<span class="pagenum" id="Page_366">[366]</span>
Queste curie, nella dissepolta città, si vedono presso l’entrata
della Basilica, di cui si giudicarono dipendenza
e che furono scoperte nell’anno 1814. Il fabbricato,
essendo di mattoni rossi e di essi intera la costruzione,
fu ritenuto che fosse opera posteriore, o rifatta
dopo il tremuoto del 63. Ciò che per altro più probabile
appare, è che non fossero ristaurate che dopo
il 63; perocchè, nota opportunamente a questo riguardo
il signor Bréton, non trovandosi esse nell’asse del
Foro, dovessero necessariamente essere anteriori al
Foro stesso; senza di che infatti sarebbero state coordinate
al medesimo.
</p>

<p>
Il fondo di esse sale è semi-circolare, vi sono nicchie
e vi sono podii, se han potuto giovare a farle ritenere
siccome luoghi sacri addetti a’ magistrati incaricati
appunto di conoscere e giudicare di quelle
minori cause.
</p>

<p>
Appajono tutte di forma rettangolare, le mura dovevano
essere già state rivestite di marmo, e Dyer,
senza recar prove di sorta, vorrebbe nella seconda
sala che vi fosse stato un tesoro pubblico; forse ciò
indotto a credere dalla sola circostanza che in essa
si rinvennero de’ vuoti forzieri in pietra e qualche
moneta d’oro e d’argento.
</p>

<p>
Queste tre sale, o curie, non vanno tuttavia essere
confuse colla Curia, più propriamente così designata
in quel monumento scoperto dal 1817 al 1818, che
è nelle Guide con questo nome indicata, o coll’altro
<span class="pagenum" id="Page_367">[367]</span>
eziandio di <i>Sala del Senato</i>. Malgrado il significato
superiormente riferito che alla voce curia solevasi
dare da’ Romani; nondimeno s’adoperava da essi
altresì a chiamare il luogo del Senato; onde Varrone
ne fornisce la diversa definizione: <i>curia, ubi Senatus
rempublicam curat</i><a class="tag" id="tag302" href="#note302">[302]</a>.
</p>

<p>
È un edificio codesto di Pompei, come le altre
minori curie, semi-circolare, molto aperto dal lato del
Foro: decorata ne è la gran sala, o <i>senaculum</i>, di stalli
elevati, di nicchie e di colonne e certo un giorno deve
essere stata anche di statue.
</p>

<p>
Bonucci opina che in questo recinto l’ordine dei
Decurioni tenesse le proprie adunanze pubbliche, non
già forse un <i>comitium</i>, o luogo in cui il popolo votasse
nelle elezioni dei magistrati; perocchè il piano
delle sue rovine non risponda a quei dati che di un
luogo di comizj ci forniscono gli scrittori dell’antichità;
mentre l’ipotesi di esso Bonucci e d’altri molti
venuti nella stessa sentenza s’accordi colla speciale
sua situazione sul Foro, giusta quanto è scritto al
capo II, del Lib. V. <i>De Architectura</i> di Vitruvio. <i>Ærarium</i>,
scrive egli, <i>carcer, curia, foro sunt conjungenda,
sed ita uti magnitudo symmetriæ eorum foro respondeat.
Maxime quidem curia imprimis est facienda ad dignitatem
municipii sive civitatis... Præterea præcigendi sunt
parietes mediis coronis ex intestino opere aut albario ad
<span class="pagenum" id="Page_368">[368]</span>
dimidiam partem altitudinis. Quæ si non erant, vox ibi
disputantium elata in altitudinem intellectui non poterit
esse audientibus: cum autem coronis præcincti parietes
erunt, vox ab imis morata prius quam in aera elata
dissipabitur, auribus erit intellecta</i><a class="tag" id="tag303" href="#note303">[303]</a>.
</p>

<p>
Dipendenza della Basilica, a quanto ne riferisce il
medesimo Vitruvio, è il Calcidico; e però ne tengo
qui partitamente parola.
</p>

<p>
<i>Basilicarum loca adiuncta foris quam calidissimus
partibus oportet constitui, ut per hiemem sine molestia
tempestatum se conferre in eas negotiatores possint!....
Sin autem locus erit amplior in longitudine, Calcidica
in extremis partibus constituantur, ut sunt in Julia
Aquiliana</i><a class="tag" id="tag304" href="#note304">[304]</a>.
</p>

<p>
.
<span class="pagenum" id="Page_369">[369]</span>
</p>

<p>
Se ho già, nel Capitolo de’ Templi, parlando di quel
probabile di Cerere, messa fuori una congettura che
il Calcidico di Pompei potesse aver servito alle cerimonie
sacre a quella divinità, e dissi alla meglio
qualche ragione che non mi parve po’ poi troppo
cattiva: ora per altro, indipendentemente da quella
congettura che abbandono volontieri agli archeologi,
seguendo e la detta autorità di Vitruvio e
l’uso che al Calcidico hanno diversamente assegnato
gli illustratori tutti, giusta eziandio la fattane
riserva, ne tratterò a questo punto più diffusamente.
</p>

<p>
A che veramente servir dovesse il Calcidico, non
è nè sì prestamente, nè con giustezza irrecusabile
facilmente detto.
</p>

<p>
Perocchè taluni pretesero trovarne la destinazione,
decomponendone il nome di greca origine ὰπὸ τῶ
χαλκω καὶ δικης, cioè dal rame e dalla giustizia, e
però ne fecero fuori una zecca; ma Filandro, citato
nelle note della traduzione di Vitruvio dal Galiani, che
confessa aver egli creduto per un tempo essere stati
i calcidici passeggi per comodo degli oratori e degli
avvocati, quelli che con vocabolo francese noi diremmo
ora <i>sale dei passi perduti</i>; si arresta poi a credere
che fossero così dette invece da quel che leggesi
in Pompeo Festo, essere cioè nominata Calcidica una
specie di edifizio dalla città di Calcide nell’Eubea.
</p>

<p>
Tito Livio nomina un tempio di bronzo di Minerva
<span class="pagenum" id="Page_370">[370]</span>
detto <i>Calciaecon</i><a class="tag" id="tag305" href="#note305">[305]</a>; Cornelio Nipote, nella Vita di
Pausania, lo ricorda in quelle parole: <i>ædem Minervæ
quæ Calciaecus vocatur</i>; ma Leon Battista Alberti,
che è il più antico de’ critici in questa materia, vorrebbe
i calcidici essere stati una galleria traversale,
posta ai lati del tribunale delle basiliche, dando così
all’edificio la forma di un T.
</p>

<p>
«La verité, osserva saviamente Bréton, et en cela
nous sommes d’accord avec le savant architecte florentin
Bechi, qui a publié une dissertation sur la
question qui nous occupe, la verité nous parait être
dans ce passage de Vitruve (che riferii più sopra)
<i>sin autem locus erit amplior in longitudine, chalcidica in
extremis constituantur</i>. L’incertitude est venue d’une
fausse interpretation de ce passage; on en a traduit
les premiers mots: <i>mais si le terrain le permet</i>.... Ce
n’est pas rendre la pensée de l’auteur. Vitruve a fixé
par des régles le rapport de la longueur de la basilique
avec sa largeur, et c’est alors qu’ il ajoute:
<i>mais si le terrain est trop long</i> (en proportion de la
largeur) <i>on construira</i> à l’extrémité <i>des chalcidiques</i>.
</p>

<p>
«Il est evident que Vitruve indique ici d’une manière
positive que le chalcidique était une grande
salle précédant la basilique et non pas une addition
latérale, comme le veut L. B. Alberti, puisque en
adoptant sa supposition, le chalcidique aurait elargi
<span class="pagenum" id="Page_371">[371]</span>
le plan de la basilique au lieu de diminuer sa longueur.»<a class="tag" id="tag306" href="#note306">[306]</a>
</p>

<p>
Ed io, senza pregiudizio, ripeto sempre, dell’opinione
emessa intorno al tempio di Cerere, per quanto riguarda
la specialità del Calcidico di Pompei, nella tesi generale
de’ Calcidici, m’accosto volontieri a questa sentenza.
L’uso poi superiormente accennato di passeggio degli
oratori e de’ <i>pragmatici</i> o causidici, può giustificare
il perchè siensi chiamati anche <i>Causidiche</i>.
</p>

<p>
Nelle controversie per altro de’ significati di questo
genere di edificj, non posso lasciar di rilevare un’altra
leggierezza di parecchi illustratori, che preferirono
copiarsi l’un l’altro, anzichè ricorrere a consultarne
le fonti.
</p>

<p>
Furonvi taluni, e tra gli altri il Bonucci e il medesimo
Bréton, che riferendone la parte storica, pretesero
ritrovar menzione del Calcidico, — oltre nel fatto della
casa reale di Tebe, in cui Merope nel Calcidico appunto
sarebbesi condotta coll’ascia alla mano per
uccidere Egisto mentre dormiva credendolo l’assassino
di suo figlio — anche nel vigesimo terzo canto
dell’<i>Odissea</i>, dove Omero, dicon essi, fa ad Euriclea,
nutrice d’Ulisse, traversare il <i>Calcidico</i>, per correre
ad annunciare a Penelope l’arrivo dello sposo di lei. Io
ricorsi, per ciò constatare, al testo greco e propriamente
al primo verso di quel canto trovai bensì la parola
<span class="pagenum" id="Page_372">[372]</span>
υπερωιοθεν e poco più sotto l’altra ὑπερῶον, che significano
la parte superiore della casa, — ciò che forse latinamente
può dirsi <i>cœnaculum</i>, — ma nullamente consacrata
la parola <i>calcidico</i>; ciò che non poteva quindi
avvalorare d’autorità alcuna la pretesa d’Ausonio, copiato
senza più dai detti illustratori, che quella parte
superiore di casa fosse il calcidico.
</p>

<p>
Gli è per questo che più sapientemente il mio illustre
amico cav. dottor Paolo Maspero, nella sua
nuova e superba versione dell’<i>Odissea</i>, che già fin
dal cominciar di quest’opera m’avvenne di circondare
di meritati encomj, così tradusse i primi versi del
canto XXIII:
</p>

<div class="poem"><div class="stanza">
<p class="i02">  Ma gongolando alle <i>superne stanze</i></p>
<p class="i01">Salìa la buona vecchia annunciatrice</p>
<p class="i01">Del ritorno d’Ulisse alla regina;</p>
</div></div>

<p>
ed il secondo passo in cui ricorre la medesima parola,
rendendo il senso intimo del Poeta, usò la parola
<i>talamo</i>, la qual significa a un tempo e letto nuziale
e la stanza nella quale esso sta<a class="tag" id="tag307" href="#note307">[307]</a>, ad indicare la
più precisa parte delle stanze superne da cui procedeva
la casta moglie:
</p>

<div class="poem"><div class="stanza">
<p class="i05">            <span class="dotted">. . . .</span> in questo dire,</p>
<p class="i01">Dal <i>talamo</i> scendea fra sè pensando</p>
<p class="i01">Se lo straniero interrogar da lunge,</p>
<p class="i01">O se corrergli incontro ella dovesse</p>
<p class="i01">E la mano stringendogli, baciarne</p>
<p class="i01">La fronte e gli occhi.</p>
</div></div>

<p>
<span class="pagenum" id="Page_373">[373]</span>
</p>

<p>
Tale, a mio credere, è la più verace e filosofica
interpretazione del greco d’Omero qual venne fatta per
parte del mio dotto amico; abbenchè, in quanto al
resto, egli m’abbia poi confessato che, pur raccogliendo
tutti i dati disseminati per il poema, non
fosse giunto a potersi nella mente mai ricostruire il
palazzo d’Ulisse; comunque egli avesse potuto raffigurarsi
e vasta la corte che s’apriva dopo la porta
e ampia la sala ove banchettavano così numerosi i
Proci e dai succitati passi fosse indotto a ritenere
l’esistenza di un piano superiore, ove tenevasi Penelope
in disparte da quei dilapidatori del patrimonio
dell’assente marito suo e concorrenti alla sua mano.
</p>

<p>
Dopo ciò e più propriamente intrattenendomi del
Calcidico pompejano, ripeto qui ancora, come esso
sia stato eretto con denaro di Eumachia sacerdotessa
publica, unitamente ad una cripta ed ai portici dedicati
alla Concordia ed alla Pietà Augusta, giusta
quel che ne fa sapere l’iscrizione più addietro da
me riferita, scoperta sull’architrave di marmo del
Calcidico; onde vengano congiuntamente designati
eziandio col nome di Edificio di Eumachia.
</p>

<p>
Esso è di forma rettangolare e l’architettura è romana;
l’ordine però delle sue parti è corintio.
</p>

<p>
Il Calcidico è una specie di spazioso vestibolo, ornato
di nicchie e doveva essere stato, secondo le rimaste
vestigia, rivestito di marmi e sorretto da sedici
pilastri. Da esso si accede ai portici interni formati
<span class="pagenum" id="Page_374">[374]</span>
da quarantotto colonne di marmo pario di squisito
lavoro, che per quattro lati circondano una spaziosa
corte, ossia quell’<i>impluvium</i>, dove già ebbi a rilevare
quelle vasche o piuttosto pietre, non incavate per
altro profondamente, che parecchi credettero aver
servito a’ tintori, <i>fullones</i>, a’ quali si vorrebbe fosse
deferita la lavatura delle biancherie sacerdotali, e che
a me invece servirebbero per afforzare ognor più la
congettura espressa intorno alla possibilità che il luogo
fosse invece sacro alla dea Cerere.
</p>

<p>
Una magnifica nicchia era nel fondo della corte e
vi era collocata dentro la statua della Concordia, o
piuttosto della Pietà Augusta, cui la sacerdotessa
Eumachia aveva l’edificio dedicato. Una tale statua fu
rinvenuta rovesciata, senza testa però e conservando
ancora le dorature miste alla porpora tutt’all’intorno
del laticlavio, o fimbrie della veste.
</p>

<p>
La Cripta è forse la grande galleria, o secondo ordine
di portici più interni e meglio riparati dall’intemperie
delle stagioni, e le cui pareti eran, come
quelle del portico, decorati di pitture in cui campeggiavano
i colori rosso e giallo assai adoperati nei
dipinti di Pompei. In una nicchia quadrata di questa
galleria vi fu trovata una bellissima statua di
marmo raffigurante Eumachia medesima, erettale a
titolo d’onoranza da’ Tintori, che portata al Museo,
è ora sostituita da una copia. Essa venne al certo
eseguita di naturale, avendo la testa i caratteri tutti
<span class="pagenum" id="Page_375">[375]</span>
d’un ritratto: la sua fisonomia è grave e triste, e
le vesti ond’è mirabilmente palliata serbano tuttavia
le tracce dei colori rosso e verde de’ quali erano esse
dipinte. Sul basamento si legge questa iscrizione:
</p>

<p class="inscr">
EVMACHIÆ L . F .<br>
SACERD . PVBL .<br>
FVLLONES<a class="tag" id="tag308" href="#note308">[308]</a>.
</p>

<p>
È questa per avventura la circostanza che portò
i più a credere che l’intero edificio d’Eumachia fosse
luogo dedicato al collegio de’ Tintori o negozianti di
stoffe e di lane, che si pretende aver avuto in Pompei
una grande importanza, per l’estensione che avevano
de’ loro commerci.
</p>

<p>
E v’han di coloro che a cosiffatti dati ed appoggiati
eziandio al voto di coloro che ho superiormente
citato, spingonsi ad argomentare più in là, volendo
che l’edificio intero di Eumachia non dovesse essere
che un palazzo tutto ed esclusivamente dedito all’industria
pompejana, o in altri termini, una specie di
moderna Borsa pompejana, dove tutti i negozianti
traessero a’ loro commerci e a stipularvi contratti;
quivi in estate rimanendo all’aperto sotto il portico
e nell’inverno ricoverando nella Cripta. Ed entrati una
volta in codesta supposizione, spiegano che vi siedesse
perfino il tribunale di commercio nell’emiciclo al piede
<span class="pagenum" id="Page_376">[376]</span>
della statua della Concordia, colà innalzata appunto
per pacificare i dissensi de’ negozianti. I grossi massi
di pietra ancor sussistenti nella corte sarebbero state
le tavole, sulle quali essi avrebbero spiegate le loro
merci; le nicchie dovevano essere le tribune de’ giurati
e così vie via discorrendo d’ogni altra particolarità
che applicar si vorrebbe a’ determinati usi della Borsa.
</p>

<p>
Ma mi sia lecito allora il domandare a costoro: perchè
avrebbe Eumachia sacerdotessa rivolto il suo pensiero e
il denaro a tale uso e a codeste persone del commercio;
e che di comune aver si poteva fra questi chiassosi
uomini e la malinconica statua della fondatrice
del luogo?
</p>

<p>
Ad ogni modo non potrà essere inopportuno ai
fautori di qualunque opinione di osservare come una
porta segreta ponesse in comunicazione questo edificio
di Eumachia col vicino tempio, sacro secondo
alcuni a Mercurio, secondo altri a Quirino e ch’io
inclinando a dividere la sentenza dei primi, tenni
sacro a Mercurio.
</p>

<p>
Questo monumento controverso nella sua destinazione
dal Calcidico, venne sterrato dal 1819 al 1821
e vi si trovarono ad un tempo presso due scheletri
d’uomini, di cui l’uno, all’elmo, doveva essere indubbiamente
soldato.
</p>

<p>
Ecco tutto quanto mi paja poter dire intorno a questo
edificio che si denomina da Eumachia e che dalla
sua fondatrice, come risulta dalla iscrizione da me
<span class="pagenum" id="Page_377">[377]</span>
riferita, fu pur appellato Calcidico, e intorno al
significato del quale si sono tanti scrittori dicervellati.
</p>

<p>
Il quadro di tutto ciò che spetta alla amministrazione
della giustizia e quindi della Basilica, che ne
era il principal tempio, si completa ora col dire delle
Prigioni.
</p>

<p>
Ho mostrato già come il carcere fosse tra le pene
corporali che s’infliggessero a’ delinquenti colla catena
a’ polsi ed a’ piedi: ho pur tocco di quella prigione
in Pompei, che trovasi sotto il tribunale della Basilica,
la quale esiste e vedesi tuttavia, e dove l’accusato
stava in pendenza del giudizio attendendo la sentenza;
ora brevemente ricordo come presso alla
porta del Foro, sotto il suo portico occidentale, si
ritrovi un gruppo di costruzioni rovinate che si ritorcono
sulla Via or appellata de’ <i>Soprastanti</i>, che per
la situazione loro nel Foro, per avervi riconosciuto
in esse parecchie camerette prive di finestre, non
che per la scoperta di qualche scheletro umano, ha
fatto ravvisare in esso le prigioni.
</p>

<p>
Non presentando esse tuttavia particolarità alcuna
interessante, per quanto riguarda alla materialità del
luogo, molto più che non sono a un di presso
che un mucchio di rovine; e d’altra parte non apparendo
conformi a quel sistema di detenzione che
le leggi e le consuetudini romane avevano introdotto,
mi basta l’averne fatto cenno, dispensandomi dall’intrattenerne
ulteriormente il lettore e dall’indagarne
le differenti ragioni.
</p>

<p>
<span class="pagenum" id="Page_378">[378]</span>
</p>

<p>
Piuttosto, mi chiama l’indole del mio libro a qui
soggiungere qualche generale nozione sulla natura
e gradazioni di prigioni, <i>carceres</i>, secondo il sistema
romano, pur propagato e adottato nel restante delle
province conquistate e massime là dov’erano state
dedotte colonie militari.
</p>

<p>
Di tre sorta o gradi erano le prigioni e venivano
applicati a seconda delle persone e de’ reati e in un
solo edificio accumulavansi di sovente tutti e tre
questi gradi.
</p>

<p>
Il primo grado era quello della detenzione pei colpevoli
di minori delitti e per i condannati ad una prigionia
comune a tempo, e dicevasi <i>custodia communis</i>.
Naturalmente questo grado di carcere non importava
grande e vigorosa severità di trattamento: non aveva
la stretta custodia, nè la privazione della luce: concedendosi
a chi ne fosse punito il passeggiare e l’aria e
di non essere tenuto in catene. Doveva appartenere a
questo grado la detenzione nella colonia d’Aquino, alla
quale Ottone sobbarcò Cornelio Dolabella, <i>non per
peccato alcuno, ma per essere in lista de’ gran casati</i><a class="tag" id="tag309" href="#note309">[309]</a>,
se Tacito, nel Lib. I, c. 58 della sua Storia, potè
giudicarla <i>neque arcta custodia, neque obscura</i>.
</p>

<p>
In quegli edificj carcerari in cui tutti i tre gradi
di carcere esistevano cumulati, il primo ne occupava
<span class="pagenum" id="Page_379">[379]</span>
il piano superiore; come puossi anche riscontrare in
Roma nelle carceri costruite da Anco Marzio e Servio
Tullio presso il Foro maggiore e che, riparate più
tardi dal Pretore Lucio Pinario Mamertino, dal nome
di quest’ultimo le denominarono <i>Carcer Mamertinus</i>.
</p>

<p>
Sotto un tal piano, a livello del terreno, eravi il
<i>carcer interior</i>, o di secondo grado, e chiamavasi di
stretta custodia, <i>arcta custodia</i>, in cui il condannato
stava in catene, e fors’anco attendeva il tempo della
esecuzione della pena capitale. A questo carcere non
accedevasi per porte, ma per aperture anguste praticate
nel soffitto. — Parmi che a questo genere di carcere
alluder volesse Cicerone, quando nella seconda
Orazion sua contro Lucio Sergio Catilina, verso la
fine, uscì a dire: <i>Sentiet in hac urbe esse carcerem,
quem vindicem nefariorum et manifestorum scelerum
majores nostri esse voluerunt</i><a class="tag" id="tag310" href="#note310">[310]</a>.
</p>

<p>
Così da questa carcere interna, o da altra cella
terrena, per una angusta botola praticata nel pavimento,
scendevasi al <i>carcer inferior</i>, o sotterraneo,
ed era il terzo grado di carcere, formato a mo’ di
fornice; ma non ora propriamente luogo di detenzione,
ma sì di supplizio; perocchè ivi il reo venisse
calato soltanto per subire la pena, se condannato a
morte.
</p>

<p>
<span class="pagenum" id="Page_380">[380]</span>
</p>

<p>
Pare poi che in Roma, come tutte le fucine fumassero
e le incudini stancassero i fabbri a foggiar catene:
</p>

<div class="poem"><div class="stanza">
<p class="i01"><i>Maximus in vinclis ferri modus, ut timeas ne</i></p>
<p class="i02">  <i>Vomer deficiat, ne marræ et sarcula desint</i><a class="tag" id="tag311" href="#note311">[311]</a>;</p>
</div></div>

<p>
molte così dovessero essere le carceri, se Giovenale,
nella stessa Satira III, potè rimpiangere i tempi in
cui a Roma una carcere sola, la mamertina, potesse
bastare:
</p>

<div class="poem"><div class="stanza">
<p class="i01"><i>Felices proavorum atavos, felicia dicas</i></p>
<p class="i01"><i>Sæcula, quæ quondam sub regibus atque tribunis</i></p>
<p class="i01"><i>Viderunt uno contentam carcere Romam!</i><a class="tag" id="tag312" href="#note312">[312]</a></p>
</div></div>

<p>
Esisteva poi una sorta di prigione, denominata <i>ergastulum</i>;
ma era dessa piuttosto d’uso privato che
publico, perocchè solesse essere un’attinenza di fattorie
campagnuole di ricchi proprietarj, in cui questi
tenevano castigati gli schiavi, o guardati coloro che,
presentando alcun pericolo di ribellione o di efferatezza,
si fosse costretti a tener sempre in catene.
</p>

<p>
Tra questi erano coloro che destinavansi alle dure
<span class="pagenum" id="Page_381">[381]</span>
fatiche de’ campi, ed è strano a tal riguardo che Columella,
il quale lasciò un eccellente trattato intorno alla
cosa rustica, abbia in esso lasciato raccomandazione
che siffatti ergastoli avessero ad essere costruiti sotto
terra: come se fosse stata la medesima cosa quanto
raccomandare al buon massajo che i grani si avessero
pel meglio a conservare in profonde fosse praticate
entro terra.
</p>

<p>
Fu già invalsa presso molti la opinione che la custodia
delle carceri fosse in Roma deferita a Triumviri
Capitali: ma pare che ciò non fosse. Questi triumviri,
detti anche <i>Nocturni</i>, perchè loro ufficio speciale
fosse pure di vegliare alla notturna sicurezza contro
i grassatori e i perturbatori della pubblica quiete,
avevano al proprio seguito otto littori, armati de’
soliti fasci e delle scuri, come si ha da quel passo
della commedia <i>Amphitirionis</i> di Plauto:
</p>

<div class="poem"><div class="stanza">
<p class="i01"><span class="dotted">. . . . . . . . . . . . .</span> <i>ita</i></p>
<p class="i01"><i>Quasi incudem me miserum octo validi cædant</i>...<a class="tag" id="tag313" href="#note313">[313]</a></p>
</div></div>

<p>
è più verisimile che fossero preposti alla cura della
custodia delle carceri, ma non alla diretta custodia,
la quale piuttosto, ed è anche più probabile, spettasse
al Carnefice, <i>Carnifex</i>, lo che è stabilito pure dalla sinonimia
delle due espressioni <i>in carcerem trahere</i> e
<span class="pagenum" id="Page_382">[382]</span>
<i>ad carnificem trahere</i> che gli antichi usarono promiscuamente
e nel medesimo senso e che significarono
entrambe <i>condurre alcuno in prigione</i>.
</p>

<p>
Il summentovato Plauto, nell’altra sua commedia
intitolata <i>Rudens</i>, adopera con tale significazione, la
seconda frase <i>ad carnificem trahere</i>:
</p>

<div class="poem"><div class="stanza">
<p class="i01"><i>Jube illos in urbem ire obviam ad portum mihi,</i></p>
<p class="i01"><i>Quos mecum duxi, hunc qui ad carnificem traderent</i></p>
<p class="i01"><i>Post huc redito, atque agitato hic custodiam</i><a class="tag" id="tag314" href="#note314">[314]</a>.</p>
</div></div>

<p>
Il <i>carnifex</i> era poi anche il boja, o esecutore pubblico,
onde il senso conservato pur da noi alla parola
carnefice, ed era quello che infliggeva la tortura e la
flagellazione a’ rei e giustiziava i condannati con lo
strangolarli mediante un canapo o corda. Da lui quindi
pigliava nome il luogo dove questi tormenti e queste
esecuzioni compivansi, <i>carnificina</i>, cioè quel carcere
sotterraneo, sottostante a tutte le altre celle della prigione
di cui ho detto più sopra.
</p>

<p>
Col trattar delle prigioni, si chiude l’argomento
del Foro, nel quale, amo dire anco una volta, si compendiasse
tutta la vita pubblica de’ tempi più gloriosi
di Roma, e più specialmente del secolo ottavo della
sua fondazione, nel quale seguì pure l’avvenimento
<span class="pagenum" id="Page_383">[383]</span>
del Cristianesimo e la catastrofe pompejana che è soggetto
dei nostri studj.
</p>

<p>
Nella vaghezza d’ogni edificio ed opera circostante
del Foro di Pompei abbiam veduto insieme, o lettore,
in minori proporzioni, quanto in maggiori si trovasse
nel Foro Romano. In Pompei, cioè, abbiam trovato
quasi in un’ampia corte, recinta tutta all’intorno,
i più importanti monumenti, come sono tre templi, la
Basilica, le Curie e le Prigioni, e chiusa da’ cancelli
agli sbocchi e decorata da archi, da colonne e da
statue, essere il centro degli affari e della agitazione
cittadina. Aggiungetevi coll’immaginazion vostra la
restaurazione della parte demolita dal tremuoto o
dall’eruzione, il concorso di uomini togati e di schiavi,
di magistrati e di operai, di matrone dalle lunghe stole,
di liberte e di donne del popolo; rammentatevi il
suono del maestoso idioma del Lazio e prestategli
un cotal po’ di quell’accento meridionale che pur nell’idioma
italiano vi fa distinguere dal lombardo o
dal toscano il napoletano, e voi, senza grande sforzo,
vi sarete capacitati del vero stato e delle condizioni
di Pompei al momento della sua distruzione.
</p>

<p>
A me, sorretto dalla memoria delle antiche storie
e de’ classici scrittori e de’ poeti di Roma antica, percorrendo
fra i più concitati sussulti del cuore le vie
dissepolte di Pompei, davanti le macerie e gli avanzi
solenni di questi pubblici edificj, quest’opera di immaginosa
ricostruzione riuscì agevole e spontanea. Fu
<span class="pagenum" id="Page_384">[384]</span>
per poco, se nel varcar la soglia della Basilica, non
udissi le arringhe degli avvocati, nel rasentar le colonne
del Foro non mi togliessi per reverenza il cappello
al passar delle maestose figure di Pansa e di
Olconio e non mi commovessi alla passione di questo
giovane innamorato, che lungi dall’aver guasto il
cuore dalla general corruzione, così io credessi vedere
graffire sentimentalmente sulla muraglia:
</p>

<div class="poem"><div class="stanza">
<p class="i01"><i>Scribenti mi dictat amor monstratque Cupido</i></p>
<p class="i01"><i>Ah! peream sine te si Deus esse velim</i><a class="tag" id="tag315" href="#note315">[315]</a>.</p>
</div></div>

<p class="pad2 center large">
FINE DEL PRIMO VOLUME
</p>

<div class="somm">
<p>
<span class="pagenum" id="Page_385">[385]</span>
</p>

<h2><a id="indice" href="#indfront">
INDICE</a></h2>

<table class="indice">
 <tr>
  <td><span class="smcap">Dedica</span></td> <td class="pag"><a href="#Page_v"><i>Pag.</i> V</a></td>
 </tr>
 <tr>
  <td><span class="smcap">Intendimenti dell’Opera</span></td> <td class="pag"><a href="#Page_vii">VII</a></td>
 </tr>
 <tr>
  <td><span class="smcap">Introduzione</span></td> <td class="pag"><a href="#introduzione">1</a></td>
 </tr>
 <tr>
  <td colspan="2">&#160;</td>
 </tr>
 <tr>
  <td>CAPITOLO I. — <b>Il Vesuvio.</b> — La carrozzella napoletana — La scommessa d’un Inglese — Il valore d’uno schiaffo — Pompei! — Prime impressioni — Il Vesuvio — Temerità giustificata — Topografia del Vesuvio — La storia delle sue principali eruzioni — Ercole nella Campania — Vi fonda Ercolano — Se questa città venisse distrutta contemporaneamente a Pompei — I popoli dell’Italia Centrale al Vesuvio — Combattimento di Spartaco — L’eruzione del 79 — Le posteriori — L’eruzione del 1631 e quella del 1632 — L’eruzione del 1861, e un’iscrizione di V. Fornari — L’eruzione del 1868 — Il Vesuvio ministro di morte e rovina, di vita e ricchezza — Mineralogia — Minuterie — Ascensioni sul Vesuvio — Temerità punita — Pompejorama</td> <td class="pag"><a href="#cap1">15</a></td>
 </tr>
 <tr>
  <td colspan="2">&#160;</td>
 </tr>
 <tr>
  <td>CAPITOLO II. — <b>Storia. Primo periodo.</b> — Divisione della storia — Origini di Pompei — Ercole e i buoi di Gerione — Oschi e Pelasgi — I Sanniti — Occupano la Campania — Dedizione di questa a Roma — I Feciali Romani indicon guerra a’ Sanniti — Vittoria dell’armi romane — Lega de’ Campani co’ Latini contro <span class="pagenum" id="Page_386">[386]</span> i Romani — L. Annio Setino e T. Manlio Torquato — Disciplina militare — Battaglia al Vesuvio — Le Forche Caudine — Rivincita de’ Romani — Cospirazioni campane contro Roma — I Pompejani battono i soldati della flotta romana — Ultima guerra de’ Sanniti contro i Romani</td> <td class="pag"><a href="#cap2">41</a></td>
 </tr>
 <tr>
  <td colspan="2">&#160;</td>
 </tr>
 <tr>
  <td>CAPITOLO III. — <b>Storia. Periodo secondo.</b> — La legione Campana a Reggio — È vinta e giustiziata a Roma — Guerra sociale — Beneficj di essa — Lucio Silla assedia Stabia e la smantella — Battaglia di Silla e Cluenzio sotto Pompei — Minazio Magio — Cluenzio è sconfitto a Nola — Silla e Mario — Vendette Sillane — Pompei eretto in municipio — Silla manda una colonia a Pompei — Che e quante fossero le colonie romane — Pompei si noma Colonia <i>Veneria Cornelia</i> — Resistenza di Pompei ai Coloni — Seconda guerra servile — Morte di Spartaco — Congiura di Catilina — P. Silla patrono di Pompei accusato a Roma — Difeso da Cicerone e assolto — Ninnio Mulo — I patroni di Pompei — Augusto vi aggiunge il <i>Pagus Augustus Felix</i> — Druso muore in Pompei — Contesa di Pompejani e Nocerini — Nerone e Agrippina — Tremuoto del 63 che distrugge parte di Pompei</td> <td class="pag"><a href="#cap3">61</a></td>
 </tr>
 <tr>
  <td colspan="2">&#160;</td>
 </tr>
 <tr>
  <td>CAPITOLO IV. — <b>Storia. Periodo secondo.</b> — <i>Leggi, Monete, Offici e Costume</i> — Il Municipio — Ordini cittadini — Decurioni, Duumviri, Quinquennale, Edili, Questore — Il flamine Valente — Sollecitazioni elettorali — I cavalieri — Gli Augustali — Condizioni fatte alle Colonie — Il <i>Bisellium</i> — Dogane in Pompei — Pesi e misure — Monete — <i>La Hausse</i> e <i>la Baisse</i> — Posta — Invenzione della Posta — I portalettere romani — Lingua parlata in Pompei — Lingua scritta — Papiri — Modo di scrivere — <i>Codicilli</i> e <i>Pugillares</i> — Lusso in Pompei — Il leone di Marco Aurelio — Schiavi — Schiavi agricoltori — Vini pompejani — Camangiari rinvenuti negli scavi — Il <i>garo</i> o caviale liquido pompejano — Malati mandati a Pompei</td> <td class="pag"><a href="#cap4">91</a></td>
 </tr>
 <tr>
  <td colspan="2">&#160;</td>
 </tr>
 <tr>
  <td colspan="2"><span class="pagenum" id="Page_387">[387]</span></td>
 </tr>
 <tr>
  <td>CAPITOLO V. — <b>Storia. Periodo secondo.</b> — Il <i>Cataclisma</i> — T. Svedio Clemente compone le differenze tra Pompejani e Coloni — Pompei si rinnova — Affissi pubblici — La flotta romana e Plinio il Vecchio ammiraglio — Sua vita — La Storia Naturale e altre sue opere — Il novissimo giorno — Morte di Plinio il Vecchio — Prima lettera di Plinio il Giovane a Tacito — Diversa pretesa morte di Plinio il Vecchio — Seconda lettera di Plinio il Giovane a Tacito — Provvedimenti inutili di Tito Vespasiano</td> <td class="pag"><a href="#cap5">127</a></td>
 </tr>
 <tr>
  <td colspan="2">&#160;</td>
 </tr>
 <tr>
  <td>CAPITOLO VI. — <b>Gli Scavi e la Topografia.</b> — I Guardiani — Un inconveniente a riparare — Ladri antichi — Vi fu una seconda Pompei? — Scoperta della città — Rinvenimento d’Ercolano — Preziosità ercolanesi — Possibilità d’un’intera rivendicazione alla luce di Ercolano — Scavi regolari in Pompei — Disordini e provvedimenti — Scuola d’antichità in Pompei — C. A. Vecchi — Topografia di Pompei — Le Saline e le Cave di pomici — Il Sarno</td> <td class="pag"><a href="#cap6">161</a></td>
 </tr>
 <tr>
  <td colspan="2">&#160;</td>
 </tr>
 <tr>
  <td>CAPITOLO VII. — <b>Le Mura — Le Porte — Le Vie.</b> — Le Mura, loro misura e costruzione — Fortificazioni — Torri — Terrapieno e Casematte — Le Porte — Le Regioni e le Isole — Le Vie — I Marciapiedi — Il lastrico e la manutenzione delle vie — La via Consolare e le vie principali — Vie minori — Fontane pubbliche — Tabernacoli sulle vie — Amuleti contro la <i>jettatura</i> — Iscrizioni scritte o graffite sulle muraglie — Provvedimenti edili contro le immondezze — Botteghe — Archi — Carrozze — Cura delle vie</td> <td class="pag"><a href="#cap7">181</a></td>
 </tr>
 <tr>
  <td colspan="2">&#160;</td>
 </tr>
 <tr>
  <td>CAPITOLO VIII. — <b>I Templi.</b> — Fede e superstizione — Architettura generale de’ templi — Collocazione degli altari — Are ed altari — Della scelta dei luoghi — Tempio di Venere — Le due Veneri — Culto a Venere Fisica — Processione — Descrizione del tempio di Venere in Pompei — Oggetti d’arte e iscrizioni in <span class="pagenum" id="Page_388">[388]</span> esso — <i>Jus luminum opstruendorum</i> — Tempio di Giove — I sacri principj — Tempio d’Iside — Culto d’Iside — Bandito da Roma, rimesso dopo in maggior onore — Tibullo e Properzio — Notti isiache — Origini — Leggenda egizia — Chiave della leggenda — Gerarchia Sacerdotale — Riti — Descrizione del tempio d’Iside in Pompei — Oggetti rinvenuti — Curia Isiaca — Voltaire e gli Zingari — Tempio d’Esculapio — Controversie — Cenni mitologici — Il Calendario Ovidiano concilia le differenze — Descrizione — Tempio di Mercurio — Descrizione del tempio — Tempio della Fortuna — Venerata questa dea in Roma e in Grecia — Descrizione del suo tempio — <i>Antistites, Sacerdotes, Ministri</i> — Tempio d’Augusto — <i>Sodales Augustales</i> — Descrizione e Pittura, Monete — Tempio di Ercole o di Nettuno — Detto anche tempio greco — Descrizione — <i>Bidental</i> e <i>Puteal</i> — Tempio di Cerere — Presunzioni di sua esistenza — Favole — I Misteri della Dea Bona e P. Clodio — Il Calcidico era il tempio di Cerere? — Priapo — Lari e Penati — Cristianesimo — Ebrei e Cristiani</td> <td class="pag"><a href="#cap8">219</a></td>
 </tr>
 <tr>
  <td colspan="2">&#160;</td>
 </tr>
 <tr>
  <td>CAPITOLO IX. — <b>I Fori.</b> — Cosa fossero i Fori — Agora Greco — Fori di Roma — Civili e venali — Foro Romano — Comizj — Centuriati e tributi — Procedimento in essi per le elezioni de’ magistrati, per le leggi, per i giudizii — Foro Civile Pompejano — Foro Nundinario o Triangolare — Le <i>Nundine</i> — <i>Hecatonstylon</i> — Orologio Solare</td> <td class="pag"><a href="#cap9">305</a></td>
 </tr>
 <tr>
  <td colspan="2">&#160;</td>
 </tr>
 <tr>
  <td>CAPITOLO X. — <b>La Basilica.</b> — Origine della denominazione di Basilica — Sua destinazione in Roma — Poeti e cantanti — Distribuzione della giornata — Interno ed esterno delle Basiliche — Perchè conservatone il nome alle chiese cristiane — Basiliche principali cristiane — Basilica di Pompei — Amministrazione della giustizia, procedura civile e penale — Magistrati <span class="pagenum" id="Page_389">[389]</span> speciali per le persone di vil condizione — Episodio giudiziario di Ovidio — Giurisprudenza criminale — Pene — Del supplizio della croce — La pena dell’adulterio — Avvocati e Causidici</td> <td class="pag"><a href="#cap10">325</a></td>
 </tr>
 <tr>
  <td colspan="2">&#160;</td>
 </tr>
 <tr>
  <td>CAPITOLO XI. — <b>Le Curie, il Caldicico, le Prigioni.</b> — Origine ed uso delle Curie — Curie di Pompei — Curia o Sala del Senato — Il Calcidico — Congetture di sua destinazione — Forse tempio — Passaggio per gli avvocati — Di un passo dell’<i>Odissea</i> d’Omero — Eumachia sacerdotessa fabbrica il Calcidico in Pompei — Descrizione — Cripta e statua della fondatrice — Le prigioni di Pompei — Sistema carcerario romano — Le Carceri Mamertine — <i>Ergastuli</i> per gli schiavi — <i>Carnifex</i> e <i>Carnificina</i> — Ipotiposi</td> <td class="pag"><a href="#cap11">365</a></td>
 </tr>
</table>

<hr>
</div>

<div class="chapter">
<p>
<span class="pagenum" id="Page_390">[390]</span>
</p>

<table class="errata">
 <tr>
  <td>&#160;</td> <td>&#160;</td> <td>ERRORI</td> <td>CORREZIONI</td>
 </tr>
 <tr>
  <td colspan="4">&#160;</td>
 </tr>
 <tr>
  <td class="num">Pag.</td> <td class="num">lin.</td> <td>&#160;</td> <td>&#160;</td>
 </tr>
 <tr>
  <td class="num">4</td> <td class="num">17,</td> <td>vi morisse</td> <td>e Stazio e Silio Italico e altri illustri vi si ispirassero</td>
 </tr>
 <tr>
  <td class="num">6</td> <td class="num">ultima linea:</td> <td>S’intromette il Tirreno.</td> <td>S’intromette il Tirreno infuriato</td>
 </tr>
 <tr>
  <td class="num">13</td> <td class="num">19,</td> <td>mi do dovea</td> <td>mi dovea</td>
 </tr>
 <tr>
  <td class="num">28</td> <td class="num">12,</td> <td>dice chè</td> <td>dice che</td>
 </tr>
 <tr>
  <td class="num">41</td> <td class="num">17,</td> <td><i>horrendum, ingens</i></td> <td><i>horrendum, informe, ingens</i></td>
 </tr>
 <tr>
  <td class="num">44</td> <td class="num">24,</td> <td>dovendo poggiare</td> <td>dovendo appoggiarsi</td>
 </tr>
 <tr>
  <td class="num">71</td> <td class="num">5,</td> <td>soggetta persona</td> <td>ligia persona</td>
 </tr>
 <tr>
  <td class="num">74</td> <td class="num">6,</td> <td>Lucio Cornelio parente</td> <td>Lucio Cornelio congiunto</td>
 </tr>
 <tr>
  <td class="num">76</td> <td class="num">11,</td> <td>non veridiche</td> <td>non sempre veridiche</td>
 </tr>
 <tr>
  <td class="num">79</td> <td class="num">9,</td> <td>la dissenzione</td> <td>la dissensione</td>
 </tr>
 <tr>
  <td class="num">81</td> <td class="num">22,</td> <td>patrizii e plebei</td> <td>i patrizii e i plebei</td>
 </tr>
 <tr>
  <td class="num">203</td> <td class="num">15,</td> <td>distici di Ovidio</td> <td>distici che erroneamente alcuni dissero di Ovidio</td>
 </tr>
 <tr>
  <td class="num">325</td> <td class="num">in fine del sommario</td> <td>&#160;</td> <td><i>La pena dell’adulterio — Avvocati e Causidici</i></td>
 </tr>
</table>

<hr class="silver">
</div>

<div class="footnotes">

<h2>
NOTE:
</h2>

<div class="footnote" id="note1">
<p><span class="label"><a href="#tag1">1</a>.&#160;&#160;</span>Epist. <i>Ex Ponto</i>. Lib. II. ep. III.
</p>

<div class="poem"><div class="stanza">
<p class="i01">Il primo ei fu che me sì audace rese</p>
<p class="i02">  Da commettere i miei carmi alla Fama;</p>
<p class="i02">  Egli all’ingegno mio guida cortese.</p>
</div></div>
</div>

<div class="footnote" id="note2">
<p><span class="label"><a href="#tag2">2</a>.&#160;&#160;</span>Veggasi al Canto XII l’<i>Odissea</i> d’Omero, così egregiamente
tradotta in versi dal chiarissimo cav. dottor Paolo
Maspero, da oscurar di molto la fama della versione di Ippolito
Pindemonte.</p>
</div>

<div class="footnote" id="note3">
<p><span class="label"><a href="#tag3">3</a>.&#160;&#160;</span>Già Casina Reale, avente a lato sinistro il Castel dell’Ovo
che si avanza in mare, donata da Garibaldi dittatore
ad Alessandro Dumas; ma rivendicata poscia — non da
Garibaldi — venne venduta e convertita nell’attuale <i>Albergo
di Washington</i>, tra i primarj della città.</p>
</div>

<div class="footnote" id="note4">
<p><span class="label"><a href="#tag4">4</a>.&#160;&#160;</span><i>Naturalis Historiæ</i>, Lib. III.</p>
</div>

<div class="footnote" id="note5">
<p><span class="label"><a href="#tag5">5</a>.&#160;&#160;</span><i>Hortensii villa quæ est ad Baulos, Cicero Acad. Quæst.</i>
Lib. 4.</p>
</div>

<div class="footnote" id="note6">
<p><span class="label"><a href="#tag6">6</a>.&#160;&#160;</span>Ενθα διὲ Κιμμερἰων ανδρων δῆμοστε πὀλιστε, che
si tradurrebbe letteralmente: Qui poi sono degli uomini
Cimmerj, il popolo e la città.</p>
</div>

<div class="footnote" id="note7">
<p><span class="label"><a href="#tag7">7</a>.&#160;&#160;</span>Lib. 1. 6; Dionigi d’Alicarnasso, IV; Aulo Gellio, 1. 19.</p>
</div>

<div class="footnote" id="note8">
<p><span class="label"><a href="#tag8">8</a>.&#160;&#160;</span><i>Georgica</i> L. II. v. 161. Questi versi suonerebbero nel
nostro idioma:
</p>

<div class="poem"><div class="stanza">
<p class="i01">O fia che il porto qui rammenti e l’opre</p>
<p class="i01">Al Lucrin lago aggiunte, e il corrucciato</p>
<p class="i01">Flutto ch’alto vi mugge; ove lontano</p>
<p class="i01">Respinto il mar, la Giulia onda risuona</p>
<p class="i01">E dove dentro dell’Averno i gorghi</p>
<p class="i01">S’intromette il Tirreno infuriato.</p>
</div></div>
</div>

<div class="footnote" id="note9">
<p><span class="label"><a href="#tag9">9</a>.&#160;&#160;</span>Virgil. <i>Georg.</i> L. I. v. 468.</p>
</div>

<div class="footnote" id="note10">
<p><span class="label"><a href="#tag10">10</a>.&#160;&#160;</span><i>Monumenta epigraphica pompejana ad fidem archetyporum
expressa.</i> Napoli 1854. Edizione di soli cento
esemplari fatta a spesa di Alberto Detken.</p>
</div>

<div class="footnote" id="note11">
<p><span class="label"><a href="#tag11">11</a>.&#160;&#160;</span><i>Le Case ed i Monumenti di Pompei disegnati e descritti.</i>
Napoli, in corso di publicazione.</p>
</div>

<div class="footnote" id="note12">
<p><span class="label"><a href="#tag12">12</a>.&#160;&#160;</span><i>Pompei.</i> Seconda edizione, Firenze 1868. Successori
Le Monnier.</p>
</div>

<div class="footnote" id="note13">
<p><span class="label"><a href="#tag13">13</a>.&#160;&#160;</span><i>Inscriptions gravée au trait sur les murs de Pompei.</i></p>
</div>

<div class="footnote" id="note14">
<p><span class="label"><a href="#tag14">14</a>.&#160;&#160;</span>Sono gli uomini di questo villaggio che vengono più
specialmente reclutati per la difficile e perigliosa pesca del
corallo sulle coste di Barberia, e così possono ricondursi
di poi in patria con un bel gruzzolo di danaro.</p>
</div>

<div class="footnote" id="note15">
<p><span class="label"><a href="#tag15">15</a>.&#160;&#160;</span>La misurazione dell’elevazione del Vesuvio sopra il
livello del mare varia nelle scritture dei dotti che la vollero
fissare. Nollet nel 1749 la disse di 593 tese; Poli nel
1791 di 608 tese; il colonnello Visconti nel 1816 di 621;
Humboldt dopo l’eruzione del 1822 la rinvenne di 607
tese, e nel settembre 1831 l’altezza della punta più alta
del cono risultò di tese 618. La tesa, antica misura di
Francia, era lunga sei piedi; la nuova tesa francese si
chiama doppio metro e per conseguenza contiene 6 piedi,
1 pollice, 10 linee. Siffatta varietà di misure non da altro
procede che dagli elevamenti e dalle depressioni, le quali
si avvicendano secondo le diverse eruzioni.</p>
</div>

<div class="footnote" id="note16">
<p><span class="label"><a href="#tag16">16</a>.&#160;&#160;</span>«Ricerche filosofico istoriche sull’antico stato dell’estremo
ramo degli Appennini che termina dirimpetto l’isola
di Capri.»</p>
</div>

<div class="footnote" id="note17">
<p><span class="label"><a href="#tag17">17</a>.&#160;&#160;</span>«Partito Ercole di poi dal Tevere, seguendo il lido
italiano si condusse al Campo Cumeo, nel quale è fama
essere stati uomini assai forti, ed a cagione di loro scelleratezze,
appellati giganti. Lo stesso Campo del resto, denominato
Flegreo, dal colle che vomitando sovente fuoco a
guisa dell’Etna sicula, ora si chiama Vesuvio, e conserva
molte vestigia delle antiche arsioni.»</p>
</div>

<div class="footnote" id="note18">
<p><span class="label"><a href="#tag18">18</a>.&#160;&#160;</span><i>Storia degli Italiani</i>, Tom. 1, pag. 99. Torino 1857.</p>
</div>

<div class="footnote" id="note19">
<p><span class="label"><a href="#tag19">19</a>.&#160;&#160;</span>Nella vita di Marco Crasso.</p>
</div>

<div class="footnote" id="note20">
<p><span class="label"><a href="#tag20">20</a>.&#160;&#160;</span>Anno 1674, pag. 146.</p>
</div>

<div class="footnote" id="note21">
<p><span class="label"><a href="#tag21">21</a>.&#160;&#160;</span><i>Ragguaglio dell’incendio del Vesuvio.</i> Napoli 1694.</p>
</div>

<div class="footnote" id="note22">
<p><span class="label"><a href="#tag22">22</a>.&#160;&#160;</span>L’eguale fenomeno si avverò sul Vesuvio nella eruzione
del 79. Ecco le parole di Plinio: Nubes (incertum
procul intuentibus ex quo monte; Vesuvium fuisse postea
cognitum est) oriebatur: cujus similitudinem et formam
non alia magis arbor, quam pinus expresserit. Nam longissimo
velut trunco elato in altum, quibusdam ramis
diffundebatur, etc.
<i>Epist. XVI. Lib. VI.</i></p>
</div>

<div class="footnote" id="note23">
<p><span class="label"><a href="#tag23">23</a>.&#160;&#160;</span><i>Prodromo della Mineralogia Vesuviana.</i> Napoli 1825.</p>
</div>

<div class="footnote" id="note24">
<p><span class="label"><a href="#tag24">24</a>.&#160;&#160;</span><i>Horatius</i>, Lib. 1. Od. 3. <i>In Virgilium Athenas proficiscentem.</i>
Gargallo traduce, o a meglio dire, parafrasa
così:
</p>

<div class="poem"><div class="stanza">
<p class="i01">Ov’è maggior l’ostacolo,</p>
<p class="i02">  Più impetuosa ed avida</p>
<p class="i02">  L’umana razza avventasi</p>
<p class="i02">  Ad ogni rischio impavida.</p>
</div></div>
</div>

<div class="footnote" id="note25">
<p><span class="label"><a href="#tag25">25</a>.&#160;&#160;</span>Vedi i dispacci telegrafici e giornali dell’ultima settimana
del dicembre 1869.</p>
</div>

<div class="footnote" id="note26">
<p><span class="label"><a href="#tag26">26</a>.&#160;&#160;</span>Vedi <i>Descrizione del Vesuvio di Logan Lobley</i>.</p>
</div>

<div class="footnote" id="note27">
<p><span class="label"><a href="#tag27">27</a>.&#160;&#160;</span><i>Sylv.</i> 2
</p>

<div class="poem"><div class="stanza">
<p class="i01">«Nè allettin più del Pompejano Sarno</p>
<p class="i01">Gli ozii.»</p>
</div></div>
</div>

<div class="footnote" id="note28">
<p><span class="label"><a href="#tag28">28</a>.&#160;&#160;</span><i>Satir.</i> Lib. II. Sat. 1. v. 35. Così traduce Tommaso
Gargallo:
</p>

<div class="poem"><div class="stanza">
<p class="i01">Io, che s’appulo son, se non lucano,</p>
<p class="i01">Dir non saprei, perchè tra due confini</p>
<p class="i01">L’aratro volga il venosin colono,</p>
<p class="i01">Colà spedito (come è vecchia fama)</p>
<p class="i01">Cacciatine i Sabini.</p>
</div></div>
</div>

<div class="footnote" id="note29">
<p><span class="label"><a href="#tag29">29</a>.&#160;&#160;</span>Secondo Esiodo, Gerione era il più forte di tutti gli
uomini nell’isola d’Eritia presso Gade o Cadice sulla costa
della Spagna. I poeti venuti di poi ne hanno fatto un
gigante con tre corpi, che Ercole combattendo uccise, menandone
seco i buoi. Coloro i quali ridur vorrebbero tutta
la scienza mitologica ad un solo principio, cioè, al culto
antico della natura, pretesero Ercole un essere allegorico
e non significar altro che il Sole. Questa impresa vinta
su Gerione sarebbe il decimo segno che il sole trascorre,
vale a dire i benefizj d’esso che, giunto al segno equinoziale
del Toro, avviva tutta la natura e consola tutte le
genti. Vedi <i>Dizionario della Mitologia di tutti i Popoli</i>
di Gio. Pozzoli e Felice Romani. Milano presso Gio. Pirotta.</p>
</div>

<div class="footnote" id="note30">
<p><span class="label"><a href="#tag30">30</a>.&#160;&#160;</span>La Mitologia chiama i Dioscuri figliuoli di Giove e
afferma essere il soprannome di Castore e Polluce. Glauco
fu il primo che così li chiamò, quando apparve agli Argonauti
nella Propontide (<i>Filostr. Paus.</i>). È stato dato
questo nome anche agli Anaci, ai Cabiri, e ai tre fratelli
che Cicerone (<i>De Natura Deorum</i> 3, c. 53) chiama Alcone,
Melampo ed Eumolo. Sanconiatone conserva l’identità dei
Dioscuri coi Cabiri, che Cicerone vuol figli di Proserpina.
Ritornerò su tale argomento nel capitolo <i>I Templi</i>.</p>
</div>

<div class="footnote" id="note31">
<p><span class="label"><a href="#tag31">31</a>.&#160;&#160;</span><i>Titi Livii Historiarum.</i> Lib. VII c. XXIX.</p>
</div>

<div class="footnote" id="note32">
<p><span class="label"><a href="#tag32">32</a>.&#160;&#160;</span>I Feciali erano sacerdoti, l’uffizio de’ quali corrispondeva
a un di presso a quello degli Araldi d’armi. Essi dovevano
trovarsi particolarmente presenti alle dichiarazioni di
guerra, ai trattati di pace che si facevano, ed avvertivano
a che i Romani non intraprendessero guerre illegittime.
Allorchè qualche popolo avea offeso la Republica, uno de’
Feciali si portava da quello per chiedergli riparazione: se
questa non era accordata subito, gli si concedevano trenta
dì a deliberare, dopo i quali legittima si teneva la guerra.
E questa dichiaravasi col ritornare il Feciale sulla frontiera
nemica e piantarvi una picca tinta di sangue. Anche
i trattati si facevano da un Feciale, che durante le negoziazioni
veniva appellato <i>pater patratus</i>, per l’autorità
che egli aveva di giurare pel popolo. Vegliavano pure al
rispetto degli alleati, annullavano i trattati di pace che
giudicavano nocivi alla Republica, e davano in mano ai
nemici coloro che li avevano stipulati.</p>
</div>

<div class="footnote" id="note33">
<p><span class="label"><a href="#tag33">33</a>.&#160;&#160;</span>Secondo la più probabile opinione, Caudio era situato
dove ora il borgo Arpaja, e le Forche Caudine in quell’angusto
passo donde si discende ad Arienzo, specialmente
nel sito che si chiama pur oggi le <i>Furchie</i>.</p>
</div>

<div class="footnote" id="note34">
<p><span class="label"><a href="#tag34">34</a>.&#160;&#160;</span>Ora <i>Lucera delli Pagani</i>, nella Puglia Daunia, volgarmente
<i>Capitanata</i>, provincia di Foggia, nel già reame
di Napoli.</p>
</div>

<div class="footnote" id="note35">
<p><span class="label"><a href="#tag35">35</a>.&#160;&#160;</span>Tito Livio; Lib. IX, c. XXXVIII.</p>
</div>

<div class="footnote" id="note36">
<p><span class="label"><a href="#tag36">36</a>.&#160;&#160;</span>Dante, <i>Paradiso</i> c. VII. 47. Qui parla il Poeta di Manlio
Torquato che comandò, come più sopra narrai, la morte del
figliuolo per inobbedienza, e parla di Quinzio Cincinnato.</p>
</div>

<div class="footnote" id="note37">
<p><span class="label"><a href="#tag37">37</a>.&#160;&#160;</span>Vellei Paterculi, <i>Historiæ</i> Lib. II. c. XIII.</p>
</div>

<div class="footnote" id="note38">
<p><span class="label"><a href="#tag38">38</a>.&#160;&#160;</span><i>Bell. Civ.</i> Lib. I. c. 94.</p>
</div>

<div class="footnote" id="note39">
<p><span class="label"><a href="#tag39">39</a>.&#160;&#160;</span><i>De Legibus</i>, II. 2.</p>
</div>

<div class="footnote" id="note40">
<p><span class="label"><a href="#tag40">40</a>.&#160;&#160;</span><i>Roma Illustrata</i>, Ant. Thisli J. C. Amstelodami.</p>
</div>

<div class="footnote" id="note41">
<p><span class="label"><a href="#tag41">41</a>.&#160;&#160;</span><i>Veglie storiche.</i> Milano 1869, presso A. Maglia.</p>
</div>

<div class="footnote" id="note42">
<p><span class="label"><a href="#tag42">42</a>.&#160;&#160;</span>Sallustio, <i>Bellum Catilinarium</i>, c. XVII: «<i>Lucio
Tullo, Marco Lepido consulibus, Publius Autronius et
Publius Sulla, designati consules, legibus ambitus interrogati,
pœnas dederunt. Post paullo, Catilina pecuniarum
repetundarum reus, prohibitus erat consulatum
petere, quod inter legitimas dies profiteri nequiverit</i>».
La legge Calpurnia dell’àmbito, prodotta dal console Calpurnio
Pisone nell’anno 686, era che chi avesse colle largizioni
o capziosamente conseguito il magistrato, dovesse
lasciarlo e pagare una multa pecuniaria. Catilina era stato
escluso dal chiedere il consolato, perchè <i>reo repetundarum</i>,
che noi diremmo di concussione, cioè di ripetizione di cose,
la cui restituzione si esige da colui che, magistrato, abbia
spogliato la provincia. Essendosi i legati d’Africa querelati
assai gravemente di Catilina, ne veniva pubblicamente
accusato da Publio Clodio.</p>
</div>

<div class="footnote" id="note43">
<p><span class="label"><a href="#tag43">43</a>.&#160;&#160;</span><i>Quid ergo indicat, aut quid affert, aut ipse Cornelius,
aut vos, qui ab eo hæc mandata defertis? Gladiatores
emptos esse, Fausti simulatione, ad cœdem, ac tumultum.
Ita prorsus: interpositi sunt gladiatores, quos
testamento patris videmus deberi.</i> Cic. <i>Pro. P. Sulla</i>
cap. XIX.</p>
</div>

<div class="footnote" id="note44">
<p><span class="label"><a href="#tag44">44</a>.&#160;&#160;</span>Id. ibid. cap. XXI.</p>
</div>

<div class="footnote" id="note45">
<p><span class="label"><a href="#tag45">45</a>.&#160;&#160;</span>Questi erano i triumviri deputati a trasportare, o
come meglio direbbesi con frase latina, a dedurre le colonie,
chiamati perciò patroni di esse.</p>
</div>

<div class="footnote" id="note46">
<p><span class="label"><a href="#tag46">46</a>.&#160;&#160;</span>La Clientela venne istituita da Romolo, onde avvincere
in nodo d’affetto maggiore e d’interessi i patrizi e i plebei.
Questi eleggevano i loro <i>patres</i> per esserne protetti, e ai
<i>patres</i> correva debito di proteggere i <i>colentes</i>; interdetto
ad entrambi di accusarsi avanti i tribunali, nè mai essere
nemici; pena a chi infrangesse la legge di aver mozzo il
capo, vittima sacra a Plutone. La purezza dì questa istituzione
durò buona pezza: poi degenerò come ogni umana
cosa.</p>
</div>

<div class="footnote" id="note47">
<p><span class="label"><a href="#tag47">47</a>.&#160;&#160;</span>In Toscana l’aveva alle falde degli Appennini e dalla
regione in cui era situata si dicea Tusci; in Romagna
l’aveva sul litorale del Mediterraneo fra le due città di
Laurento e di Ostia, e per esser più vicina a quella città
chiamavala Laurentino e l’abitava nel verno; in Lombardia
due ne possedeva lungo le ridenti sponde del Lario una nel
paesello di Villa e si nomava Commedia, e l’Amoretti nel suo
<i>Viaggio ai tre laghi</i> credette riconoscerla nel luogo ove
v’ha la villeggiatura dei signori Caroe, pretendendosi persino
di vederne tuttora i ruderi contro l’onde del lago;
l’altra, detta Tragedia, in altra località che forse fu presso
Bellagio. Lo che valga a rettifica dell’opinione volgare che
crede la Commedia fosse dove ora è la <i>Pliniana</i>, così detta
unicamente perchè vi si trovi la fonte da lui descritta
nell’ultima Epistola del libro IV e dell’opinioni di taluni
scrittori che la assegnano in altra parte del lago. Alla
Pliniana, venne fabbricato da Giovanni Anguissola, altro
degli uccisori di Pier Luigi Farnese, nè prima di lui vi
si riscontrarono ruderi che accusassero antecedenti edificazioni.
Della prima, in Toscana, fa una magnifica descrizione
nella lettera 6 del lib. V; della seconda in Romagna,
nella lettera 17 del lib. II.</p>
</div>

<div class="footnote" id="note48">
<p><span class="label"><a href="#tag48">48</a>.&#160;&#160;</span><i>Plures iisdem in locis villas possidebcat, adamatisque
novis, priora negligebat.</i> Lett. 7 a Caccinio, lib. III.
Silio Italico morì anzi in una sua villa sul tenere di Napoli.</p>
</div>

<div class="footnote" id="note49">
<p><span class="label"><a href="#tag49">49</a>.&#160;&#160;</span>Da una fiera e passionata invettiva contro Cicerone, che
Quintiliano attribuisce senz’altro a Sallustio di lui nemico
(<i>Instit. lib. IV</i>), tolgo il seguente brano che ricorda appunto
le villa sua in Pompei: «Vantarti della congiura soffocata?
Meglio dovresti arrossire che, te console, sia stata messa
la republica sottosopra. Tu in casa con Terenzia tua deliberavi
ogni cosa e chi dannare nel capo e chi multar
con denaro, a seconda del capriccio. Un cittadino ti fabbricava
la casa, un altro la villa di Tusculo, un altro
quella di Pompei, e costoro ti parevano buoni; chi pel
contrario non ti avesse giovato, era quegli un malvagio
che ti tramava insidie nel Senato, che t’assaliva in casa,
che minacciava incendiar la città. E vaglia il vero, qual
fortuna avevi e quale or possiedi? quanto arricchisti col
procacciarti cause? Come ti procurasti le splendide ville?
col sangue e colle viscere de’ cittadini; supplichevole coi
nemici, altero cogli amici, riprovevole in ogni fatto. Ed hai
cuore di dire <i>o fortunata Roma nata te console</i>? Infelicissima
che patì pessima persecuzione, quando nelle mani
avesti giudizi e leggi. E nondimeno non ti stanchi di rintronarci
le orecchie <i>cedan l’armi alla toga</i>, alla favella
i lauri, tu che della Republica pensi altra cosa in piedi
ed altra seduto, banderuola non fedele a vento alcuno.»
Ognuno comprenderà quanta ira partigiana ispirasse questa
invereconda tirata. Fra’ luoghi in cui Cicerone parla del
suo Casino, ve ne ha uno nell’epistola 3, lib. 7 al suo
amico M. Mario, che villeggiava in Pompei.</p>
</div>

<div class="footnote" id="note50">
<p><span class="label"><a href="#tag50">50</a>.&#160;&#160;</span>Ovidio nei <i>Fasti</i>, I. 614, canta:
</p>

<div class="poem"><div class="stanza">
<p class="i01"><i>Sancta vocant augusta patres; augusta vocantur</i></p>
<p class="i02">  <i>Templa, sacerdotum rite dicata manu</i></p>
<p class="i01"><i>Hujus et augurium dependet origine verbi,</i></p>
<p class="i02">  <i>Et quodcumque sua Jupiter auget ope.</i></p>
</div></div>
</div>

<div class="footnote" id="note51">
<p><span class="label"><a href="#tag51">51</a>.&#160;&#160;</span>Cap. XVII.</p>
</div>

<div class="footnote" id="note52">
<p><span class="label"><a href="#tag52">52</a>.&#160;&#160;</span>Tacito nel libro XV degli <i>Annali</i> c. XVII non fa
che accennare sotto quest’anno un tanto disastro: «Un
terremoto in Terra di Lavoro rovinò gran parte di Pompeja,
terra grossa.»</p>
</div>

<div class="footnote" id="note53">
<p><span class="label"><a href="#tag53">53</a>.&#160;&#160;</span>Canto VI. v. 45 e segg.</p>
</div>

<div class="footnote" id="note54">
<p><span class="label"><a href="#tag54">54</a>.&#160;&#160;</span>Aulo Gellio trova la etimologia del municipio <i>a munere
capessendo</i>; più propriamente forse il giureconsulto
Paolo: <i>quia munia civilia capiant</i>. E l’uno e l’altro
accennano al diritto o dono conferito della cittadinanza, a
differenza di quelle altre località che erano solo <i>fœderatæ</i>,
ricevute dopo vinte e a condizione inferiore, che non acquistavano
la podestà patria, nè le nozze alla romana, nè la
capacità di testare a pro’ d’un romano cittadino, o d’ereditarne,
nè l’inviolabilità della persona.</p>
</div>

<div class="footnote" id="note55">
<p><span class="label"><a href="#tag55">55</a>.&#160;&#160;</span>Gargallo traduce al solito infedelmente:
</p>

<div class="poem"><div class="stanza">
<p class="i01">Manchin seimila o sette al <i>censo equestre</i>,</p>
<p class="i01">E prode, onesto sii, probo, facondo,</p>
<p class="i01">Plebe sarai.</p>
</div></div>

<p>
Orazio nel suo primo verso non disse censo equestre, ma
sì <i>quadringentis</i>: perchè il Gargallo non potè dire <i>quattrocento</i>?
Avrebbe egli pure fatto sapere come il poeta
che traduceva, che il censo equestre era di quattrocentomila.</p>
</div>

<div class="footnote" id="note56">
<p><span class="label"><a href="#tag56">56</a>.&#160;&#160;</span>Il laticlavo era una striscia di porpora che orlava la
toga di porpora, scendendo dal petto fino a’ ginocchi. Essa
era alquanto larga a distinzione della striscia de’ cavalieri,
che però dicevasi augusticlavo. Come basterebbe oggi dire
porporato per intendersi cardinale, allora dicevasi <i>laticlavius</i>
per senatore; onde leggesi in Svetonio (in <i>August.</i>,
c. 38): <i>binos laticlavios præposuit</i>, per dire <i>due senatori</i>.</p>
</div>

<div class="footnote" id="note57">
<p><span class="label"><a href="#tag57">57</a>.&#160;&#160;</span>Trattato dell’<i>Onore del Bisellio</i>.</p>
</div>

<div class="footnote" id="note58">
<p><span class="label"><a href="#tag58">58</a>.&#160;&#160;</span>Fabretti, Inscr. 3. 324. e 601. Gruter., 475, 3.</p>
</div>

<div class="footnote" id="note59">
<p><span class="label"><a href="#tag59">59</a>.&#160;&#160;</span></p>

<div class="poem"><div class="stanza">
<p class="i01">D’oro lucente altri ricchezze aduni</p>
<p class="i01">E molti di terreno jugeri tenga.</p>
<p class="i10">                       Lib. 1 <i>Eleg.</i> 1.</p>
</div></div>
</div>

<div class="footnote" id="note60">
<p><span class="label"><a href="#tag60">60</a>.&#160;&#160;</span>Vol. I. Appendice VI.</p>
</div>

<div class="footnote" id="note61">
<p><span class="label"><a href="#tag61">61</a>.&#160;&#160;</span>Tutti i mulattieri con Agato Vajo si raccomandano
a C. Cuspio Pansa Edile. — Il Collega Giulio Polibio fece.</p>
</div>

<div class="footnote" id="note62">
<p><span class="label"><a href="#tag62">62</a>.&#160;&#160;</span>Vedi Plinio epistola 12 del lib. II: <i>Implevi promissum,
priorisque epistolæ fidem exsolvi, quam ex spatio
temporis jam recipisse te colligo. Nam et festinanti et
diligenti tabellario dedi.</i> Vedi anche dello stesso Plinio
l’epistola 17 del lib. III e 12 del VII e la nota alla prima
lettera del suo volgarizzatore Pier Alessandro Paravia. Venezia
Tip. del Commercio 1831.</p>
</div>

<div class="footnote" id="note63">
<p><span class="label"><a href="#tag63">63</a>.&#160;&#160;</span><i>Storia della decadenza e rovina dell’Impero Romano</i>
di Edoardo Gibbon. Cap. II. — Vedi anche Plin. <i>Stor.
Natur.</i> III. 5. S. Agostino <i>De Civitate Dei</i> XIX. 7. Giusto
Lipsio <i>De Pronuntiatione linguæ latinæ</i>, c. 3.</p>
</div>

<div class="footnote" id="note64">
<p><span class="label"><a href="#tag64">64</a>.&#160;&#160;</span>Vita di Claudio, c. 6.</p>
</div>

<div class="footnote" id="note65">
<p><span class="label"><a href="#tag65">65</a>.&#160;&#160;</span>Op. cit. cap. II.</p>
</div>

<div class="footnote" id="note66">
<p><span class="label"><a href="#tag66">66</a>.&#160;&#160;</span>Tra i papiri latini si conta un frammento di poema
sulla guerra di Azio.</p>
</div>

<div class="footnote" id="note67">
<p><span class="label"><a href="#tag67">67</a>.&#160;&#160;</span>Milano, 1822.</p>
</div>

<div class="footnote" id="note68">
<p><span class="label"><a href="#tag68">68</a>.&#160;&#160;</span><i>Ad retia sedebam: erant in proximo non venabulum
aut lancea, sed stilus et pugillares.</i> Così Plin. loc. cit.
Vedi anche Boldetti, <i>Osserv. sopra i Cimelii</i>, l. 2, c. 2.</p>
</div>

<div class="footnote" id="note69">
<p><span class="label"><a href="#tag69">69</a>.&#160;&#160;</span></p>

<div class="poem"><div class="stanza">
<p class="i01">Sardoniche, smeraldi, diamanti,</p>
<p class="i01">E diaspri egli porta in un sol dito.</p>
<p class="i12">                           V. II.</p>
</div></div>
</div>

<div class="footnote" id="note70">
<p><span class="label"><a href="#tag70">70</a>.&#160;&#160;</span>Svetonio, in <i>Nerone</i>, II.</p>
</div>

<div class="footnote" id="note71">
<p><span class="label"><a href="#tag71">71</a>.&#160;&#160;</span>Plutarco, <i>Vita di Lucullo</i>.</p>
</div>

<div class="footnote" id="note72">
<p><span class="label"><a href="#tag72">72</a>.&#160;&#160;</span>Plin. XIV. 6.</p>
</div>

<div class="footnote" id="note73">
<p><span class="label"><a href="#tag73">73</a>.&#160;&#160;</span>Eccone la traduzione del cav. P. Magenta:
</p>

<div class="poem"><div class="stanza">
<p class="i01">Ecco il Vesuvio, di pampinose</p>
<p class="i02">  Frondi or or verde, ed ove in tumidi</p>
<p class="i02">  Vasi spremeansi uve famose.</p>

</div><div class="stanza">
<p class="i01">Ecco il bel clivo, che anteponea</p>
<p class="i02">  Sin Bacco a Niso, su cui de’ Satiri</p>
<p class="i02">  Lo stuol le danze testè movea.</p>

</div><div class="stanza">
<p class="i01">Desso era il seggio più a Vener caro</p>
<p class="i02">  Dello Spartano, desso era il poggio</p>
<p class="i02">  Che col suo nome Ercol fe’ chiaro.</p>
</div></div>
</div>

<div class="footnote" id="note74">
<p><span class="label"><a href="#tag74">74</a>.&#160;&#160;</span></p>

<div class="poem"><div class="stanza">
<p class="i01">Questa che ognor di verde erba si veste,</p>
<p class="i01">Che agli olmi avvince le festanti viti,</p>
<p class="i01">D’ulivi attrice, alla coltura, al gregge</p>
<p class="i01">Troverai pronta e al vomere paziente,</p>
<p class="i01">Questa terra ubertosa ara la ricca</p>
<p class="i01">Capua e l’abitator delle fiorenti</p>
<p class="i01">Del Vesèvo pendici.</p>
</div></div>
</div>

<div class="footnote" id="note75">
<p><span class="label"><a href="#tag75">75</a>.&#160;&#160;</span><i>Histor. Natur.</i> Lib. XXXI, c. 7.</p>
</div>

<div class="footnote" id="note76">
<p><span class="label"><a href="#tag76">76</a>.&#160;&#160;</span>Id. ib., c. 8. <i>Laudantur et Clazomenæ garo, Pompeiique,
et Leptis</i>.</p>
</div>

<div class="footnote" id="note77">
<p><span class="label"><a href="#tag77">77</a>.&#160;&#160;</span><i>Satir.</i> Lib. II. sat. 8.</p>
</div>

<div class="footnote" id="note78">
<p><span class="label"><a href="#tag78">78</a>.&#160;&#160;</span></p>

<div class="poem"><div class="stanza">
<p class="i01"><i>Ma ingente il cucinier mucchio consumi</i></p>
<p class="i01"><i>Di pepe e aggiunga indi falerno vino</i></p>
<p class="i01"><i>Al garo arcano.</i></p>
<p class="i11">                        Lib. 7. epig. 27.</p>
</div></div>

<p>
Sostituii la mia versione a quella del Magenta, perchè
non comprese che cosa fosse il garo, ch’ei tradusse per
<i>aceto</i>, non avvertendo che ad esso mal si sarebbe allora
potuto applicare l’aggettivo <i>secreto</i>.</p>
</div>

<div class="footnote" id="note79">
<p><span class="label"><a href="#tag79">79</a>.&#160;&#160;</span></p>

<div class="poem"><div class="stanza">
<p class="i01"><i>Del nobil garo ora lasciva ho sete.</i></p>
<p class="i11">                         Lib. 13. ep. 77.</p>
</div></div>
</div>

<div class="footnote" id="note80">
<p><span class="label"><a href="#tag80">80</a>.&#160;&#160;</span><i>Avuta autorità dall’imperatore Cesare Vespasiano
Augusto i luoghi pubblici da’ privati posseduti Tito
Svedio Clemente tribuno, ventilate le cause ed eseguite
le misure, restituì alla republica de’ Pompejani.</i></p>
</div>

<div class="footnote" id="note81">
<p><span class="label"><a href="#tag81">81</a>.&#160;&#160;</span><i>Guida di Pompei</i>, pag. 27.</p>
</div>

<div class="footnote" id="note82">
<p><span class="label"><a href="#tag82">82</a>.&#160;&#160;</span><i>Giorn. degli Scavi.</i> Luglio e Agosto 1863, pag. 228.</p>
</div>

<div class="footnote" id="note83">
<p><span class="label"><a href="#tag83">83</a>.&#160;&#160;</span><i>Ne’ possedimenti di Giulia Felice, figlia di Spurio, si
affittano dalle prime idi di agosto alle seste idi per cinque
anni continui un bagno, un venereo, e novecento
botteghe colle pergole e co’ cenacoli. Se taluno esercitasse
in casa (o il condannato) lenocinio, non è ammesso alla
conduzione.</i>
</p>

<p>
La formula invece, quale è ristabilita dal sen. Fiorelli,
vorrebbe dire: <i>se trascorrerà il quinquennio, la locazione
ai riterrà tacitamente rinnovata</i>.
</p>

<p>
Altri poi, leggendo aggiunta alla iscrizione surriferita
anche le parole SMETTIVM . VERVM . ADE, pretendono
interpretare le sigle in questione nella seguente maniera:
<i>si quis dominum loci ejus non cognoverit, — se alcuno
non conosca il padrone di questo luogo, si rivolga a
Smettio Vero</i>.</p>
</div>

<div class="footnote" id="note84">
<p><span class="label"><a href="#tag84">84</a>.&#160;&#160;</span>Veggasi: <i>Della Patria dei due Plinii, Dissertazione
di Pier Alessandro Paravia indirizzata al cav. Ippolito
Pindemonte</i>, edita nell’appendice al Volgarizzamento delle
<i>Lettere di Plinio il Giovane</i> dello stesso Paravia, già
altre volte da noi citato. Il Paravia prova, a non più lasciar
ombra di dubbio, i Plinii essere stati di Como.</p>
</div>

<div class="footnote" id="note85">
<p><span class="label"><a href="#tag85">85</a>.&#160;&#160;</span><i>Essai de Zoologie Générale</i>, par. I. 1, 5.</p>
</div>

<div class="footnote" id="note86">
<p><span class="label"><a href="#tag86">86</a>.&#160;&#160;</span><i>De Viris Illustribus.</i></p>
</div>

<div class="footnote" id="note87">
<p><span class="label"><a href="#tag87">87</a>.&#160;&#160;</span>«Le <i>mofete</i>, scrive Giuseppe Maria Galanti, formano
molti fenomeni curiosi. Terminate le grandi eruzioni sogliono
esse manifestarsi sotto le antiche lave e ne’ sotterranei,
e qualche volta hanno infettata tutta l’atmosfera.
Non sono che uno sviluppamento di acido carbonico. Circa
quaranta giorni dopo l’ultima grande eruzione del 1822
comparvero le <i>mofete</i> nelle cantine ed altri luoghi sotterranei
delle adiacenze del Vulcano. L’aria mofetica cominciava
all’altezza del suolo superiore, e spesso infettava
anche l’aria esterna. In alcuni sotterranei si manifestarono
rapidamente, in altri lentamente: dove durarono pochi
giorni e dove sino a due mesi. Dopo l’eruzione del 1794
molte persone perirono per mancanza di precauzione contro
queste <i>mofete</i>. Esse si sviluppano più assai nei luoghi
dove terminano le antiche lave, cioè nei luoghi prossimi
alla <i>pedementina</i> del Vulcano, forse perchè il gas acido
carbonico che si svolge in copia nell’interno del Vulcano,
si fa strada negli interstizi delle lave, le quali partono
tutte dal focolare vulcanico.» <i>Napoli e Contorni</i>, 1829. — Vedi
anche <i>La storia de’ fenomeni del Vesuvio</i> di
Monticelli e Covelli. Napoli, 1843.</p>
</div>

<div class="footnote" id="note88">
<p><span class="label"><a href="#tag88">88</a>.&#160;&#160;</span>Quest’eco esiste anche adesso, e lo si esperimenta
sempre da chi visita l’anfiteatro.</p>
</div>

<div class="footnote" id="note89">
<p><span class="label"><a href="#tag89">89</a>.&#160;&#160;</span>Presso l’Anfiteatro venne trovata la carcassa di un leone.</p>
</div>

<div class="footnote" id="note90">
<p><span class="label"><a href="#tag90">90</a>.&#160;&#160;</span>Due scheletri si conservano ancora d’una povera
madre e della sua figliuola, cadute insieme l’una a lato
dell’altra e turgido tuttavia era il fianco della prima.
L’ingegnoso artificio dell’illustre Fioretti ha saputo strappare
al muto involucro, — formato intorno ad esse dalle ceneri
assodate, — la straziante storia de’ loro estremi patimenti.
Egli versando del gesso liquido nelle impronte lasciate da
quelle sventurate vittime, potè ottenere la testimonianza di
quelle ultime loro crispazioni che rivelano la disperazione
dell’agonia ch’esse avevano sofferto.</p>
</div>

<div class="footnote" id="note91">
<p><span class="label"><a href="#tag91">91</a>.&#160;&#160;</span>Sen. <i>Thiest.</i> 828. Tradurrei:
</p>

<div class="poem"><div class="stanza">
<p class="i01">Da supremo spavento i petti affranti,</p>
<p class="i01">Temon che scossa da fatal rovina</p>
<p class="i01">Ogni cosa trabocchi e ancor sui numi</p>
<p class="i01">E su’ mortali il caos informe piombi.</p>
</div></div>
</div>

<div class="footnote" id="note92">
<p><span class="label"><a href="#tag92">92</a>.&#160;&#160;</span>Per disposizione d’Augusto, come ho più sopra avvertito,
una legione romana stanziava colla flotta a Miseno
e così vegliava a difesa della città stessa. Vedi Tacito,
<i>Ann.</i> IV, 5. Svetonio in Aug. XLIX, e particolarmente Veget.
<i>De Re Militari</i>, V. I.</p>
</div>

<div class="footnote" id="note93">
<p><span class="label"><a href="#tag93">93</a>.&#160;&#160;</span>Il testo dice <i>Nonum Kalend. Septembris</i>, ma è evidentemente
errata una tale lezione, come è manifesto dalla
storia e da quanto io medesimo son venuto esponendo; sì
che non potesse essere a’ 24 di agosto, come dovrebbe
interpretarsi, ritenendosi la lezione del testo, invece del 1
di novembre. Il Paravia, a rincalzo di questa lezione che
è pur la sua, annota: «che parmi di avere altrove (<i>Esercitaz.
scient. e lett. dell’Ateneo di Venezia.</i> To. I. f. 366.)
con sufficienti ragioni dimostrato che quella lezione vuol
essere assolutamente errata, e che tutto induce a credere
che debbasi invece a leggere <i>Nov. Kal.</i>, cioè alle calende
di novembre; anche per accordare col <i>n. a.</i> l’abbreviazione
di Dione, il qual dice che questa eruzione del Vesuvio
accadde <i>Autumno iam ad exitum vergente</i>; lo che
non può certo intendersi de’ 24 di agosto.»</p>
</div>

<div class="footnote" id="note94">
<p><span class="label"><a href="#tag94">94</a>.&#160;&#160;</span>Liburnica appellavasi una nave leggierissima e velocissima,
derivandone il nome dai Liburni, popolo dell’Illiria,
che di tali navi una volta servivasi alle proprie
piraterie. Esse alla battaglia d’Azio avevano avuto la superiorità
sulle galere triremi.</p>
</div>

<div class="footnote" id="note95">
<p><span class="label"><a href="#tag95">95</a>.&#160;&#160;</span>Il testo dice <i>Codicillos</i>. Avanti l’invenzione della
carta dicevansi <i>codicilli</i> le tavolette spalmate di cera su cui
scrivevasi collo stilo. Veggasi il Forcellini a questa parola
e più addietro quanto ne scrissi nel precedente capitolo.</p>
</div>

<div class="footnote" id="note96">
<p><span class="label"><a href="#tag96">96</a>.&#160;&#160;</span>Classiarii, ossia soldati delle navi, <i>classis</i> significando
flotta. Io ho seguito in questo passo la lezione adottata
dal Lemaire nella sua edizione <i>Plinii Cæcilii Secundi
Epistolarum</i>, Parisiis 1822, poichè mi parve la più ragionevole,
migliore di quella di coloro che vorrebbero si
traducesse: «<i>ricevè un biglietto di Retina, moglie di
Cesio Basso (poichè la sua villa vi era sottoposta, nè si
poteva scampar che per acqua), il pregava a liberarla
da tanto pericolo.</i>» Pier Alessandro Paravia, traduttore, d’altronde
egregio, delle lettere di Plinio, in una sua nota a questo
passo, ammettendo le varie lezioni, si maraviglia di quel che io
pure credo, dicendo: «<i>Basti, che di questa Retina si fa da
taluni un paese, quando io con buone ragioni, per quel
che mi sembra, ho creduto di dover sostenere che sia
essa una donna.</i>» Oh che? Il Paravia non pensò che
Retina appunto fosse un paese alle pendici del Vesuvio
travolto sotto le lave e ceneri di tal monte con Ercolano,
Pompei, Oplonte, Stabia, Tegiana e Taurania? Poco presso
all’antica Retina ora sta Resina, come su Ercolano sta
Portici e su Oplonte la Torre dell’Annunziata.</p>
</div>

<div class="footnote" id="note97">
<p><span class="label"><a href="#tag97">97</a>.&#160;&#160;</span><i>Vi pulveris ac favillæ oppressus est, vel, ut quidam
existimant, a servo suo occisus, quem æstu deficiens,
ut necem sibi maturaret, oraverat.</i></p>
</div>

<div class="footnote" id="note98">
<p><span class="label"><a href="#tag98">98</a>.&#160;&#160;</span><i>Disquisitiones Plinianæ.</i></p>
</div>

<div class="footnote" id="note99">
<p><span class="label"><a href="#tag99">99</a>.&#160;&#160;</span>Plinio qui cita il verso di Virgilio, spiccandolo al
principio del Lib. II dell’<i>Eneide</i>, vers. 12:
</p>

<div class="poem"><div class="stanza">
<p class="i01"><i>Quamquam animus meminisse horret</i></p>
<p class="i01"><i>Incipiam.</i></p>
</div></div>

<p>
Io ho osato sostituire la traduzione di mia fattura a quella
di Annibal Caro, che pur avrei amato recare, come quella
che universalmente è tenuta in miglior conto, ma essa non
mi parve in questo passo felice; eccola:
</p>

<div class="poem"><div class="stanza">
<p class="i01">(Benchè lutto e dolor mi rinovelle,</p>
<p class="i01">E sol de la memoria mi sgomente)</p>
<p class="i01">Io lo pur conterò.</p>
</div></div>

<p>
Se male m’apposi, me lo perdonino i lettori.</p>
</div>

<div class="footnote" id="note100">
<p><span class="label"><a href="#tag100">100</a>.&#160;&#160;</span>Quella stessa della morte di Plinio il Vecchio.</p>
</div>

<div class="footnote" id="note101">
<p><span class="label"><a href="#tag101">101</a>.&#160;&#160;</span>Plinio il Vecchio, dall’impero di Nerone a quello di
Vespasiano, era stato in Ispagna procuratore di Cesare.</p>
</div>

<div class="footnote" id="note102">
<p><span class="label"><a href="#tag102">102</a>.&#160;&#160;</span><i>Lymphati</i>, scrive Plinio: così pure chiamavansi dai
Romani i pazzi, e la pazzia tenevasi per <i>sacra</i>, attribuendosi
a chi n’era preso la facoltà di predir l’avvenire.</p>
</div>

<div class="footnote" id="note103">
<p><span class="label"><a href="#tag103">103</a>.&#160;&#160;</span><i>Atque etiam recordatus quondam super cœnam
quod nihil cuiquam tote die præstitisset, memorabilem
illam meritoque laudatam vocem edidit: «Amici, diem
perdidi».</i> Svetonius in <i>Titum</i>, c. <span class="smcap lowercase">VIII</span>.</p>
</div>

<div class="footnote" id="note104">
<p><span class="label"><a href="#tag104">104</a>.&#160;&#160;</span>Svet loc. cit.</p>
</div>

<div class="footnote" id="note105">
<p><span class="label"><a href="#tag105">105</a>.&#160;&#160;</span><i>Descrizione delle rovine di Pompei.</i> Napoli, Da’
torchi del Framater, 1831.</p>
</div>

<div class="footnote" id="note106">
<p><span class="label"><a href="#tag106">106</a>.&#160;&#160;</span>Deca Terza, vol. terzo, pag. 11 dell’ediz. di Venezia,
per G. Battaggiu, 1823.</p>
</div>

<div class="footnote" id="note107">
<p><span class="label"><a href="#tag107">107</a>.&#160;&#160;</span>A lui si debbono il palazzo reale di Caserta, architettato
dal Vanvitelli, il teatro San Carlo, per non dir di
tante altre grandiose opere, degne non che di un re di
piccolo reame, di possente imperatore; ma fu pur egli
che osò far arrestare in Parlamento un membro di esso,
ed inoltre era un Borbone.
</p>

<p>
Poichè ho accennato al palazzo di Caserta, che si pretende
essere la reggia più sontuosa che esista in Europa,
m’unirò anch’io ai voti espressi dall’universale in quella
provincia che, cioè, l’Amministrazione della Real Casa,
meglio sentendo la propria dignità, non abbia a cederlo al
Demanio. Vendere quella proprietà sarebbe un’offesa a quel
sentimento delle popolazioni che la Monarchia certo non ha
interesse a scalzare.</p>
</div>

<div class="footnote" id="note108">
<p><span class="label"><a href="#tag108">108</a>.&#160;&#160;</span></p>

<div class="poem"><div class="stanza">
<p class="i01">Tempo trarrà quanto è sotterra a luce.</p>
<p class="i06">          v. 24, traduzione di Gargallo.</p>
</div></div>
</div>

<div class="footnote" id="note109">
<p><span class="label"><a href="#tag109">109</a>.&#160;&#160;</span>Part. I, Cap. 399. «Noi speriamo che questa etimologia
non sarà scambiata per un delirio, se si vuol ben
considerare che la parola orientale Hercul, cioè <i>monte
arso</i> che si incontra ad ogni passo dal promontorio di
Miseno a quello di Sorrento, da cui derivò pur il nome
d’<i>Ercolano</i>, ci indica evidentemente la storia delle devastazioni
vulcaniche alle quali questa contrada andò soggetta
da’ tempi più rimoti. Nelle epoche successive i Greci
e gli Italiani, sì poetici nelle loro idee e nelle loro sensazioni,
attribuirono alle intraprese di <i>Ercole</i> gli effetti
straordinarj de la natura ed elevarono templi al semidio
là dove non esistevano altro che le traccie del fuoco.» Vedi
addietro il <i>Capitolo II</i>.</p>
</div>

<div class="footnote" id="note110">
<p><span class="label"><a href="#tag110">110</a>.&#160;&#160;</span></p>

<div class="poem"><div class="stanza">
<p class="i01">«La diletta Pompeja alle saline</p>
<p class="i01">D’Ercole presso.»</p>
</div></div>
</div>

<div class="footnote" id="note111">
<p><span class="label"><a href="#tag111">111</a>.&#160;&#160;</span><i>Æneid.</i> Lib. VII, 738:
</p>

<div class="poem"><div class="stanza">
<p class="i01">E fu re de’ Sarrasti, e de le genti</p>
<p class="i01">Che Sarno irriga.</p>
<p class="i06">            Traduzione di Annibal Caro.</p>
</div></div>

<p>
Popoli Sarrasti eran quelli che stavano intorno al promontorio
Sorrentino, cioè i Campani orientali, gli Irpini e i
Picentini.</p>
</div>

<div class="footnote" id="note112">
<p><span class="label"><a href="#tag112">112</a>.&#160;&#160;</span>Appiano, parlando delle mura di Cartagine, le dice
triplici, con torri, fornici e casematte, stalle per elefanti,
celle per cibi, ecc. «<i>Murum fuisse triplicem, quorum
quisque alius 30 cubitos esset, absque loricis et turribus.
Quæ turres 200 pedum spatio inter se distabant
et 4 contignationes singulæ habebant. Ipsi muri fornicati
et capaces: et duplici quasi contignatione facti: in quorum
parte ima elephanti 300 stabulari poterant, et
adjunctæ iis cellæ ac repositoria ad cibos: super eos 4000
equi, item cum receptaculis pabuli hordeique Viris ipsis
ibidem diversoria et habitacula, pedibus 20000, equitibus
4000. Atque hic bellicus apparatus in solis mœnibus
erat.</i>»</p>
</div>

<div class="footnote" id="note113">
<p><span class="label"><a href="#tag113">113</a>.&#160;&#160;</span><i>Marci Vitruvii Pollionis De Architectura Libri Decem.</i>
Ve ne hanno infinite edizioni: commendevole assai quella
curata da Gio. Gottlieb Schneider di Sassonia. Lo Stabilimento
Privilegiato Nazionale di G. Antonelli di Venezia
publicò quest’opera tradotta dal marchese Berardo Galiani
col testo a fronte. 1851.</p>
</div>

<div class="footnote" id="note114">
<p><span class="label"><a href="#tag114">114</a>.&#160;&#160;</span>Mi ricorda infatti aver letto un’eguale osservazione
in un racconto pompejano di Theophile Gautier, dal titolo
<i>Arria Marcella</i>. Parlando egli della porta che conduce alla
Via delle Tombe, e che è questa appunto detta di Ercolano,
così si esprime: «Cette porte en briques, recouverte de
statues et dont les ornements ont disparu, offre dans son
arcade interieure deux profondes rainures destinées à
laisser glisser une herse, comme un donjon du moyen
âge à qui l’on aurait cru ce genre de défense particulier.
Qui aurait soupçonné Pompei, le ville græco-latine, d’une
fermeture aussi romantiquement gothique? Vous figurez
vous un chevalier romain attardé, sonnant du cor devant
cette porte pour se faire lever la herse, comme un page
du quinzième siècle?» <i>Un trio de Romans</i>, Paris, Victor
Lecou, 1852.</p>
</div>

<div class="footnote" id="note115">
<p><span class="label"><a href="#tag115">115</a>.&#160;&#160;</span><i>Ruines de Pompei.</i> T. II, p. 101.</p>
</div>

<div class="footnote" id="note116">
<p><span class="label"><a href="#tag116">116</a>.&#160;&#160;</span>Bull. Inst. 1865. p. 184. 1867. p. 87.</p>
</div>

<div class="footnote" id="note117">
<p><span class="label"><a href="#tag117">117</a>.&#160;&#160;</span><i>Giornale degli Scavi.</i> Nuova Serie. N. 5, dicembre 1868.</p>
</div>

<div class="footnote" id="note118">
<p><span class="label"><a href="#tag118">118</a>.&#160;&#160;</span>«I Censori provvedevano nella città a selciare colla
arena le vie, e fuori della città a gittarvi ghiaja ed a
praticarvi i margini.»</p>
</div>

<div class="footnote" id="note119">
<p><span class="label"><a href="#tag119">119</a>.&#160;&#160;</span>V. <i>Giornale degli Scavi</i>, N. 2, settembre 1868.</p>
</div>

<div class="footnote" id="note120">
<p><span class="label"><a href="#tag120">120</a>.&#160;&#160;</span><i>Orat. pro M. Fontejo.</i> Si sa che M. Fontejo Pretore,
dopo d’avere per un triennio successivo alla pretura, amministrata
la Gallia, reduce a Roma, a petizione de’ Galli,
venne accusato da M. Pletorio in due azioni. Difendendolo
nella seconda Cicerone, questi nel dire dell’accusa che riguardava
le vie, così ricorda la Domizia: <i>Cum majoribus
reip. negotiis impediretur; et cum ad remp. pertineret,
viam Domitiam munire, legatis suis primariis viris,
C. Annio Bellieno, et C. Fontejo negotium dedit.</i> — <i>Via
Domitiana</i>, della quale è l’argomento mio, è il titolo del
terzo componimento di Stazio del lib. IV delle <i>Sylvæ</i>, e
così è ancor un dato maggiore a conforto di quel che dico
di questa via.</p>
</div>

<div class="footnote" id="note121">
<p><span class="label"><a href="#tag121">121</a>.&#160;&#160;</span>Vien ricordato da Stazio che la via Appia fosse la
regina delle vie in que’ versi:
</p>

<div class="poem"><div class="stanza">
<p class="i02">   <span class="dotted">. . . .</span> <i>qua limite noto</i></p>
<p class="i01"><i>Appia longarum teritur regina viarum</i>,</p>
</div></div>

<p>
e vi accenna Orazio nel parlar della Via Numicia che dinota
prossima all’Appia:
</p>

<div class="poem"><div class="stanza">
<p class="i01"><i>Brundusium Numici melius via ducat, an Appi.</i></p>
<p class="i14">                               <i>Epist.</i> Lib. I.</p>
</div></div>
</div>

<div class="footnote" id="note122">
<p><span class="label"><a href="#tag122">122</a>.&#160;&#160;</span>«La terza via da Reggio, traversando i Bruzi, i Lucani
e il Sannio conduceva nella Campania e metteva
alla Via Appia.»</p>
</div>

<div class="footnote" id="note123">
<p><span class="label"><a href="#tag123">123</a>.&#160;&#160;</span>In <i>Sympos.</i></p>
</div>

<div class="footnote" id="note124">
<p><span class="label"><a href="#tag124">124</a>.&#160;&#160;</span><i>Pudor me habet alimontia illa proferre mysteria,
quibus in Liberi honorem Patris phallos subrigit Græcia.</i>
Vedi anche il Vossio alla voce <i>Fascinum</i>.</p>
</div>

<div class="footnote" id="note125">
<p><span class="label"><a href="#tag125">125</a>.&#160;&#160;</span><i>Non vuo’ persi apparati</i>, ecc. Lib. 1, Od. XXXVIII.</p>
</div>

<div class="footnote" id="note126">
<p><span class="label"><a href="#tag126">126</a>.&#160;&#160;</span>Capit. III.</p>
</div>

<div class="footnote" id="note127">
<p><span class="label"><a href="#tag127">127</a>.&#160;&#160;</span></p>

<div class="poem"><div class="stanza">
<p class="i01">Una bianca m’apprese a odiar le brune.</p>
</div></div>
</div>

<div class="footnote" id="note128">
<p><span class="label"><a href="#tag128">128</a>.&#160;&#160;</span></p>

<div class="poem"><div class="stanza">
<p class="i01">Odii, ma torni. Io, non richiesto, l’amo.</p>
<p class="i01">Venere Fisica Pompejana scrisse.</p>
</div></div>
</div>

<div class="footnote" id="note129">
<p><span class="label"><a href="#tag129">129</a>.&#160;&#160;</span></p>

<div class="poem"><div class="stanza">
<p class="i01">Altri ama, altri è amato; io non me ’n curo.</p>
</div></div>
</div>

<div class="footnote" id="note130">
<p><span class="label"><a href="#tag130">130</a>.&#160;&#160;</span></p>

<div class="poem"><div class="stanza">
<p class="i01">Chi non se ’n cura, ama.</p>
</div></div>
</div>

<div class="footnote" id="note131">
<p><span class="label"><a href="#tag131">131</a>.&#160;&#160;</span></p>

<div class="poem"><div class="stanza">
<p class="i01">Venga ognun che ama: col bastone io voglio</p>
<p class="i01">Romper le coste a Venere e fiaccarla.</p>
<p class="i01">La sua parola mi ferisce il core....</p>
<p class="i01">Nè poterle il baston spezzar sul capo!</p>
</div></div>
</div>

<div class="footnote" id="note132">
<p><span class="label"><a href="#tag132">132</a>.&#160;&#160;</span>Auge ama Arabieno. Mete Cominia commediante ama
di cuore Cresto; sia ad entrambi propizia Venere Pompejana
e vivano sempre concordi.</p>
</div>

<div class="footnote" id="note133">
<p><span class="label"><a href="#tag133">133</a>.&#160;&#160;</span>Pirro al collega Cajo Ejo salute. Di malanimo io udii
che tu sia morto: statti sano adunque.</p>
</div>

<div class="footnote" id="note134">
<p><span class="label"><a href="#tag134">134</a>.&#160;&#160;</span>Soave vinaja ha sete; prego che abbia sete di più.
<i>Sitit</i> per <i>sitiat</i> accusa la volgarità di chi scrisse.</p>
</div>

<div class="footnote" id="note135">
<p><span class="label"><a href="#tag135">135</a>.&#160;&#160;</span>Fu portata via un’urna da vino dalla bottega — A chi
la restituirà — Verranno dati — Sessantacinque sesterzj:
e se il ladro — taluno arresterà — avrà il doppio — Januario
qui abita.</p>
</div>

<div class="footnote" id="note136">
<p><span class="label"><a href="#tag136">136</a>.&#160;&#160;</span>«Quando il zampone è cotto, se lo si appresta al commensale,
non solo il gusterà, ma ne leccherà il vaso e la
pentola.» — <i>Olla</i> era infatti un ampio vaso di assai ordinario
uso, più comunemente d’argilla cotta. La forma essendo
di fondo piatto, di lati rigonfi, bocca larga ed avente coperchio,
corrisponde a quel vaso stesso che i Lombardi
chiamano egualmente olla, ma serviva all’uso della moderna
pignatta. <i>Cacabum</i>, di cui se ne trovò un originale
in bronzo negli scavi pompejani, era pur un vaso per
cuocere carni e vegetali, più spesso d’argilla cotta. Di poco
differiva dall’olla; non aveva però il fondo piatto, ma
tondo, onde mettevasi al fuoco sul treppiede, <i>tripus</i>; la
bocca si restringeva ed ai lati aveva manichi.</p>
</div>

<div class="footnote" id="note137">
<p><span class="label"><a href="#tag137">137</a>.&#160;&#160;</span></p>

<div class="poem"><div class="stanza">
<p class="i01">Barbaro è quei che non m’invita a cena.</p>
</div></div>
</div>

<div class="footnote" id="note138">
<p><span class="label"><a href="#tag138">138</a>.&#160;&#160;</span>Cap. 33.</p>
</div>

<div class="footnote" id="note139">
<p><span class="label"><a href="#tag139">139</a>.&#160;&#160;</span>Cosmo è d’una nequizia grandissima.</p>
</div>

<div class="footnote" id="note140">
<p><span class="label"><a href="#tag140">140</a>.&#160;&#160;</span>Perchè tu fai quotidianamente lo stesso.</p>
</div>

<div class="footnote" id="note141">
<p><span class="label"><a href="#tag141">141</a>.&#160;&#160;</span>Così tradusse senza riguardo quel sommo che fu
Vincenzo Monti:
</p>

<div class="poem"><div class="stanza">
<p class="i01">Niun qui, dici, a sgravar l’alvo si butti;</p>
<p class="i01">E le due serpi vi dipingi, e al piede;</p>
<p class="i01">Pisciate altrove, è sacro il luogo, o putti.</p>
</div></div>
</div>

<div class="footnote" id="note142">
<p><span class="label"><a href="#tag142">142</a>.&#160;&#160;</span>L’ira di Giove, di Giunone e de’ dodici Dei a chi
avrà pisciato qui o sporcato. De Rich, <i>Dizion. Antich.</i>
voc. <i>Anguis</i>.</p>
</div>

<div class="footnote" id="note143">
<p><span class="label"><a href="#tag143">143</a>.&#160;&#160;</span><i>Ultimi giorni di Pompei.</i> Capitolo II.</p>
</div>

<div class="footnote" id="note144">
<p><span class="label"><a href="#tag144">144</a>.&#160;&#160;</span><i>Pompeja</i>, par Ernest Bréton. Paris, L. Guerin et C.
éditeurs, 1869, p. 134.</p>
</div>

<div class="footnote" id="note145">
<p><span class="label"><a href="#tag145">145</a>.&#160;&#160;</span><i>Pompeii</i>, p. 133.</p>
</div>

<div class="footnote" id="note146">
<p><span class="label"><a href="#tag146">146</a>.&#160;&#160;</span>Così al Lib. V. 25, <i>Honorem ob eam munificentiam
ferunt matronis habitum, ut pilento, ad sacra ludosque,
carpentis festo profestoque uterentur</i>.</p>
</div>

<div class="footnote" id="note147">
<p><span class="label"><a href="#tag147">147</a>.&#160;&#160;</span></p>

<div class="poem"><div class="stanza">
<p class="i01">Cui le sacre carrette ivano appresso</p>
<p class="i01">Coi santi simulacri e con gli arredi,</p>
<p class="i01">Che traean per le vie le madri in pompa.</p>
</div></div>

<p>
Così traducea Annibal Caro; ma per la migliore intelligenza
della mia citazione, meglio varrebbe tradurre letteralmente:
</p>

<div class="poem"><div class="stanza">
<p class="i01">Nelle molli pilente i sacri arredi</p>
<p class="i01">Traean per la città le caste madri.</p>
</div></div>
</div>

<div class="footnote" id="note148">
<p><span class="label"><a href="#tag148">148</a>.&#160;&#160;</span></p>

<div class="poem"><div class="stanza">
<p class="i01">Era, e i noti il dicean serici veli,</p>
<p class="i01">Il cocchio del berton mezzo fallito.</p>
</div></div>

<p>
Lib. IV. 8. Trad. di M. Vismara. Il Poeta prende la parte
per il tutto, chiamando <i>serici carpenti</i>, ciò che il traduttore
chiamò serici veli del cocchio. Nella qual ultima parola
non si ha riprodotto il nome proprio e speciale del
cocchio, cioè il carpento.</p>
</div>

<div class="footnote" id="note149">
<p><span class="label"><a href="#tag149">149</a>.&#160;&#160;</span>Vedi Imp. Giulian. Cod. 12. 51. 4. e gli Imperatori
Valentiniano, Valente e Graziano ibid. 7.</p>
</div>

<div class="footnote" id="note150">
<p><span class="label"><a href="#tag150">150</a>.&#160;&#160;</span></p>

<div class="poem"><div class="stanza">
<p class="i01">Meglio ne porti sovra il docil collo</p>
<p class="i01">L’esseda belga imposta.</p>
</div></div>

<p>
Qui son tratto a ricordare la definizione degli odierni <i>omnibus</i>
fatta col seguente verso onomatopeico:
</p>

<div class="poem"><div class="stanza">
<p class="i01"><i>Maxima rhedarum patet hic, patet hac, patet illac</i></p>
<p class="i01"><i>Omnibus.</i></p>
</div></div>
</div>

<div class="footnote" id="note151">
<p><span class="label"><a href="#tag151">151</a>.&#160;&#160;</span>«Il tribuno della plebe facevasi condurre nell’esseda.»</p>
</div>

<div class="footnote" id="note152">
<p><span class="label"><a href="#tag152">152</a>.&#160;&#160;</span></p>

<div class="poem"><div class="stanza">
<p class="i01">O l’onda azzurra colla pinta nave</p>
<p class="i01">Solcammo, o tratti dalla svelta rota</p>
<p class="i01">Dell’esseda noi fummo.</p>
</div></div>
</div>

<div class="footnote" id="note153">
<p><span class="label"><a href="#tag153">153</a>.&#160;&#160;</span></p>

<div class="poem"><div class="stanza">
<p class="i01">Carri e tregge e carrette e navi affrettansi</p>
</div></div>

<p>
traduce Gargallo: ma come non si nominano <i>Essede, pilente</i>
e <i>petoriti</i>?</p>
</div>

<div class="footnote" id="note154">
<p><span class="label"><a href="#tag154">154</a>.&#160;&#160;</span></p>

<div class="poem"><div class="stanza">
<p class="i01">Alle mule i petoriti già avvinti</p>
<p class="i01">Troverai pronti.</p>
</div></div>
</div>

<div class="footnote" id="note155">
<p><span class="label"><a href="#tag155">155</a>.&#160;&#160;</span></p>

<div class="poem"><div class="stanza">
<p class="i01">Le cornipede mule agili traggono</p>
<p class="i01">I petoriti a cui vennero avvinte.</p>
</div></div>
</div>

<div class="footnote" id="note156">
<p><span class="label"><a href="#tag156">156</a>.&#160;&#160;</span>Plin. <i>His. Nat.</i> 34, 17, 48.</p>
</div>

<div class="footnote" id="note157">
<p><span class="label"><a href="#tag157">157</a>.&#160;&#160;</span>Capit. V. pag. 200. Firenze, Chiari, 1845.</p>
</div>

<div class="footnote" id="note158">
<p><span class="label"><a href="#tag158">158</a>.&#160;&#160;</span></p>

<div class="poem"><div class="stanza">
<p class="i01">Breve era il proprio censo</p>
<p class="i01">Ricco il comun, nè portico</p>
<p class="i01">Privato ergeasi immenso, ecc.</p>
<p class="i08">                  Trad. Gargallo.</p>
</div></div>
</div>

<div class="footnote" id="note159">
<p><span class="label"><a href="#tag159">159</a>.&#160;&#160;</span><i>Nemo cœlum cœlum putat, nemo Jovem pili facit.</i>
Petron. <i>Satyricon</i> c. 44.</p>
</div>

<div class="footnote" id="note160">
<p><span class="label"><a href="#tag160">160</a>.&#160;&#160;</span>Juven. II. 149.
</p>

<div class="poem"><div class="stanza">
<p class="i01">«Che vi sien mani e sotterranei regni</p>
<p class="i01">Pur non credono i bimbi, in fuor di quelli</p>
<p class="i01">Che non ancor si lavan nel catino.»</p>
</div></div>
</div>

<div class="footnote" id="note161">
<p><span class="label"><a href="#tag161">161</a>.&#160;&#160;</span>In <i>Agricola</i> 4. 6.</p>
</div>

<div class="footnote" id="note162">
<p><span class="label"><a href="#tag162">162</a>.&#160;&#160;</span><i>De Bello Gallico</i>, VI. 17.</p>
</div>

<div class="footnote" id="note163">
<p><span class="label"><a href="#tag163">163</a>.&#160;&#160;</span><i>Giornale degli Scavi</i>, maggio, giugno 1869.</p>
</div>

<div class="footnote" id="note164">
<p><span class="label"><a href="#tag164">164</a>.&#160;&#160;</span>Libro IV. Cap. IX.</p>
</div>

<div class="footnote" id="note165">
<p><span class="label"><a href="#tag165">165</a>.&#160;&#160;</span></p>

<div class="poem"><div class="stanza">
<p class="i01">«Ecco le quattro are:</p>
<p class="i01">Dafni, a te due, e due altari a Febo.»</p>
<p class="i13">                            <i>Egloga V.</i></p>
</div></div>
</div>

<div class="footnote" id="note166">
<p><span class="label"><a href="#tag166">166</a>.&#160;&#160;</span><i>Monuments inédits d’antiquité figurée</i>, tav. XXVI. 2.</p>
</div>

<div class="footnote" id="note167">
<p><span class="label"><a href="#tag167">167</a>.&#160;&#160;</span>Id. Lib. I. cap. VII.</p>
</div>

<div class="footnote" id="note168">
<p><span class="label"><a href="#tag168">168</a>.&#160;&#160;</span>Nel <i>Convito</i>. Vedi anche l’epigramma XIII di Teocrito.</p>
</div>

<div class="footnote" id="note169">
<p><span class="label"><a href="#tag169">169</a>.&#160;&#160;</span></p>

<div class="poem"><div class="stanza">
<p class="i01">Mille per lei si dicono</p>
<p class="i01">Arti d’amor trovate,</p>
<p class="i01">Che prima in mezzo agli uomini</p>
<p class="i01">Vivevano ignorate.</p>
</div></div>
</div>

<div class="footnote" id="note170">
<p><span class="label"><a href="#tag170">170</a>.&#160;&#160;</span></p>

<div class="poem"><div class="stanza">
<p class="i01">Per tre notti continue</p>
<p class="i01">Gli spensierati cori,</p>
<p class="i01">Scelti fra tanto numero,</p>
<p class="i01">Coronati di fiori,</p>
<p class="i01">Correr vedresti lieti</p>
<p class="i01">Pe’ tuoi boschi e mirteti.</p>
</div></div>
</div>

<div class="footnote" id="note171">
<p><span class="label"><a href="#tag171">171</a>.&#160;&#160;</span>Latinamente <i>Calyptra</i>, e quindi anche in italiano caliptra,
essendo voce derivata dal greco, ed era, secondo
Vesto, genere di abbigliamento muliebre, o più precisamente,
come si vede in questa pittura, un velo o zendado.</p>
</div>

<div class="footnote" id="note172">
<p><span class="label"><a href="#tag172">172</a>.&#160;&#160;</span>Vedi il precedente Capitolo VII.</p>
</div>

<div class="footnote" id="note173">
<p><span class="label"><a href="#tag173">173</a>.&#160;&#160;</span><i>Giorn. Scavi</i> di luglio e agosto 1869.</p>
</div>

<div class="footnote" id="note174">
<p><span class="label"><a href="#tag174">174</a>.&#160;&#160;</span><i>Questioni Pompejane</i>, p. 72.</p>
</div>

<div class="footnote" id="note175">
<p><span class="label"><a href="#tag175">175</a>.&#160;&#160;</span><i>Das Templum</i>, p. 207.</p>
</div>

<div class="footnote" id="note176">
<p><span class="label"><a href="#tag176">176</a>.&#160;&#160;</span><i>Inscr. Neap.</i> 2199.</p>
</div>

<div class="footnote" id="note177">
<p><span class="label"><a href="#tag177">177</a>.&#160;&#160;</span><i>Pompeji</i> Tom. I, p. 101.</p>
</div>

<div class="footnote" id="note178">
<p><span class="label"><a href="#tag178">178</a>.&#160;&#160;</span>Marco Porcio figlio di Marco, Lucio Sestilio figlio di
Lucio, Gneo Cornelio figlio di Gneo, Aulo Cornelio figlio
di Aulo, quadrumviri, fecero erigere questo monumento
per decreto dei decurioni.</p>
</div>

<div class="footnote" id="note179">
<p><span class="label"><a href="#tag179">179</a>.&#160;&#160;</span>Lucio Sepunio Sandiliano figlio di Lucio, Marco Erennio
Epidiano figlio di Aulo, duumviri di giustizia, fecero
erigere a loro spesa questo monumento.</p>
</div>

<div class="footnote" id="note180">
<p><span class="label"><a href="#tag180">180</a>.&#160;&#160;</span>«Marco Olconio Rufo duumviro di giustizia per la terza
volta e Cajo Egnazio Postumo duumviro di giustizia per
la terza volta, per decreto dei decurioni, ricomprarono per
tremila sesterzi il diritto di chiudere le finestre ed ebbero
cura di erigere un muro privato fino alle tegole pel <i>collegio
de’ Venerei corporati</i>.» Di questi Venerei parlano altre
iscrizioni pompeiane, e che poi si dicessero corpi e corporati
se ne ha un esempio in Dimmaco, Lib. XI ep. 103.
Coerarunt certo per <i>curarunt</i>. L’interpretazione surriferita,
accettata pure dal De Mazois, non viene accettata dal
Bréton, che nelle abbreviature COL . VEN . COR . invece
di leggere COLLEGII . VENEREORVM . CORPORATORVM,
crede non potersi leggere che così: COLONIE . VENERIÆ .
CORNELIÆ, perchè, dice egli, la parola <i>corporatio</i> non
potrebbesi tradurre per comunità, mentre significa <i>corpulenza</i>.
<i>Pompeja</i>, pag. 59. Bréton però erra nel negare la
significazione data dal Mazois e da altri alla parola <i>corporatus</i>.
Se questo participio passivo del verbo <i>corporare</i>
(ridurre in corpo) può significare formato di più sostanze,
significa anche membro di un corpo morale, come venne
anche adottata la parola <i>corporazione</i> in questo senso
dalla lingua nostra. Veggasi poi all’uopo il Grutero,
<i>Inscript.</i> 45, 8; 406, 5.</p>
</div>

<div class="footnote" id="note181">
<p><span class="label"><a href="#tag181">181</a>.&#160;&#160;</span><i>Bull. Inst.</i> 1866, p. 11, citato dal chiarissimo Brizio
nel <i>Giorn. Scavi</i>, settembre e ottobre 1869.</p>
</div>

<div class="footnote" id="note182">
<p><span class="label"><a href="#tag182">182</a>.&#160;&#160;</span>L’erario, la carcere e la curia si hanno a situare accanto
al Foro; ma in modo tale che la grandezza loro sia
proporzionata a quella del Foro. Traduz. Berardi, <i>De
Architectura</i>. Lib. V. C. II.</p>
</div>

<div class="footnote" id="note183">
<p><span class="label"><a href="#tag183">183</a>.&#160;&#160;</span><i>Descr. delle Rovine</i> di Pompei, Napoli 1832, p. 135.</p>
</div>

<div class="footnote" id="note184">
<p><span class="label"><a href="#tag184">184</a>.&#160;&#160;</span>«Spurio Turannio Proculo Gelliano figlio di Lucio nipote
di Spurio, pronipote di Lucio della tribù Fabia, prefetto
de’ Fabbri per la seconda volta, prefetto de’ curatori
dell’alveo Tiberino, prefetto e propretore di giustizia nella
città di Lavino, padre patrato del popolo di Laurento per
segnar l’alleanza; secondo i libri sibillini, co’ pretori de’
sacri principii del popolo romano, de’ quiriti e del nome
Latino che si conservavano presso la città di Laurento, Flamine,
Diale, Marziale, Salio, Presule, Augure, Pontefice,
Prefetto della Corte Getulia e tribuno militare della Legione
X, cui fu dato il luogo per decreto dei decurioni.»</p>
</div>

<div class="footnote" id="note185">
<p><span class="label"><a href="#tag185">185</a>.&#160;&#160;</span>V. Giusto Lipsio, <i>De Milit. Roman.</i> Lib. V.</p>
</div>

<div class="footnote" id="note186">
<p><span class="label"><a href="#tag186">186</a>.&#160;&#160;</span>Non più speranza di libertà esiste se non nei principii
de’ vostri accampamenti.</p>
</div>

<div class="footnote" id="note187">
<p><span class="label"><a href="#tag187">187</a>.&#160;&#160;</span>Dione I, XL; e Valerio Massimo I, 3.</p>
</div>

<div class="footnote" id="note188">
<p><span class="label"><a href="#tag188">188</a>.&#160;&#160;</span>Lib. 1. <i>Eleg.</i> 8. Così parmi tradurre:
</p>

<div class="poem"><div class="stanza">
<p class="i01">O Nilo, o padre, oh, come posso io d’onde</p>
<p class="i02">  Tu proceda narrar, e come e dove</p>
<p class="i02">  Misterioso il capo tuo s’asconde?</p>
<p class="i01">Per te, la terra tua, s’anco non piove,</p>
<p class="i02">  Dal ciel non fia che l’acque mai sospiri,</p>
<p class="i02">  Nè l’erba chieda le rugiade a Giove.</p>
<p class="i01">T’inneggia e cole come onora Osiri</p>
<p class="i02">  La strania gioventù, nè per te fia</p>
<p class="i02">  Che Menfi il bove a ricercargli giri.</p>
<p class="i01">Osiri, il primo cui la man venìa</p>
<p class="i02">  Componendo l’aratro industrïosa</p>
<p class="i02">  E col ferro solcò la terra pia.</p>
<p class="i01">Ei pur fu primo ch’ebbe in grembo ascosa</p>
<p class="i02">  Alla terra inesperta la semente</p>
<p class="i02">  E colse ignote frutta ardimentosa.</p>
<p class="i01">E insegnò come a’ pali la recente</p>
<p class="i02">  Vite si debba maritar, le frondi</p>
<p class="i02">  Toglier soverchie coll’acciar tagliente.</p>
<p class="i01">Opra è di lui s’anco da’ piedi immondi</p>
<p class="i02">  I tumefatti grappoli pigiati,</p>
<p class="i02">  I sapor elargiron più giocondi.</p>
<p class="i01">Tanto licor la voce a’ modulati</p>
<p class="i02">  Canti piegò e le membra ancor non use</p>
<p class="i02">  Addestrò a’ moti armoniosi e grati.</p>
<p class="i01">Bacco per lui tutte le gioje infuse</p>
<p class="i02">  In petto degli affranti agricoltori,</p>
<p class="i02">  Ov’eran pria tolte le angosce chiuse,</p>
<p class="i01">Bacco sollievo degli afflitti cuori,</p>
<p class="i02">  Ancor che invendicato il pie’ trascini</p>
<p class="i02">  La sonante catena infra i dolori.</p>
<p class="i01">Non teco, Osiri, son tristi destini</p>
<p class="i02">  E mesto volto; ma le danze e i canti</p>
<p class="i02">  e i lievi amor’ t’allietano i cammini.</p>
<p class="i01">Son teco i fior più varii ed olezzanti,</p>
<p class="i02">  E d’eriche la fronte redimita,</p>
<p class="i02">  Le crocee palle<a class="tag" id="tag189" href="#note189">[189]</a> a’ brevi pie’ cascanti,</p>
<p class="i01">Le tirie vesti e il suon de la gradita</p>
<p class="i02">  Tibia son teco e la leggiera cesta</p>
<p class="i02">  Sola de’ tuoi mister sacri istruita.</p>
</div></div>

<p>
Questa è la cesta misteriosa che si portava ne’ sacrificj
d’Osiride, in memoria del cofano in cui fu chiuso da Tifone, il
famoso Re egizio. «Quando Osiride, scrive Plutarco, fu di
ritorno da’ suoi viaggi, Tifone gli tese insidia, avendo
indotto nella sua trama altri settantadue uomini, senza
tener conto di una regina d’Etiopia, che si chiamava Azo,
partecipe e complice della congiura, ed avendo segretamente
presa la misura del corpo di Osiride, fece fare un cofano
della stessa lunghezza, maravigliosamente bello, quadrato
e squisitamente lavorato, il quale ordinò recare nella sala in
cui banchettava la brigata. Ognuno si compiacque ammirar
sì bell’opera e stimarla, e Tifone fingendo celiare, disse darebbela
volentieri a colui che il corpo avesse eguale alla
misura di un tal cofano. Tutti della compagnia, l’un dopo
l’altro, lo provarono, ma non fu trovato ben proporzionato,
nè eguale ad alcuno. Finalmente Osiride vi entrò e s’adagiò,
ed allora i congiurati accorrendo vi imposero il coperchio
e assicurandolo con chiodi, vi sparsero sopra piombo fuso
e portaronlo al fiume, gettandolo pel confluente del Nilo, che
si chiama Janitico, dentro il mare; onde fino oggidì questa
bocca è esecrabile agli Egizj e la chiamano abbominevole.
<i>De Iside et Osiride.</i>»</p>
</div>

<div class="footnote" id="note189">
<p><span class="label"><a href="#tag189">189</a>.&#160;&#160;</span><i>Palla</i> chiamavasi una sopravveste lunga, ampia e fluente propria
della donna onesta; eguale al peplo greco.</p>
</div>

<div class="footnote" id="note190">
<p><span class="label"><a href="#tag190">190</a>.&#160;&#160;</span>Traduco io ancora:
</p>

<div class="poem"><div class="stanza">
<p class="i01">Che fa, Delia, la tua Iside intanto,</p>
<p class="i02">  Che fa per me? Che giova a me che l’arie</p>
<p class="i02">  Abbi a stancar de’ sistri tuoi cotanto?</p>
<p class="i01">E ch’io rammenti le pietose e varie</p>
<p class="i02">  Lustrazïoni e le frequenti offerte</p>
<p class="i02">  E le tue notti caste e solitarie?</p>
<p class="i01">Vieni e m’aita, o Dea, corri solerte:</p>
<p class="i02">  De’ tuoi templi le tavole votive</p>
<p class="i02">  Le mie speranze di guarir fan certe.</p>
</div></div>
</div>

<div class="footnote" id="note191">
<p><span class="label"><a href="#tag191">191</a>.&#160;&#160;</span></p>

<div class="poem"><div class="stanza">
<p class="i01">Chi non sa che i Pittori Iside ingrassa?</p>
</div></div>
</div>

<div class="footnote" id="note192">
<p><span class="label"><a href="#tag192">192</a>.&#160;&#160;</span></p>

<div class="poem"><div class="stanza">
<p class="i01">Ecco il tristo anniversario</p>
<p class="i02">  Per gli amanti e pei mariti:</p>
<p class="i02">  Cinque e cinque notti Cinzia</p>
<p class="i02">  Già passò fra i sacri riti.</p>
<p class="i01">Mal ne venga a quella Inachide,<a class="tag" id="tag193" href="#note193">[193]</a></p>
<p class="i02">  Che alle vaghe Ausonie donne</p>
<p class="i02">  Queste infauste cerimonie</p>
<p class="i02">  Da l’adusto Nil portonne.</p>
<p class="i01">Quella Dea, che spesso vedove</p>
<p class="i02">  Degli amanti fa le piume,</p>
<p class="i02">  Quella Dea qualunque siasi,</p>
<p class="i02">  Sarà sempre un triste Nume.</p>
</div></div>

<p>
Lib. II. <i>Elegia</i> XXXIII. Trad. di Michele Vismara.</p>
</div>

<div class="footnote" id="note193">
<p><span class="label"><a href="#tag193">193</a>.&#160;&#160;</span>Io, figlia di Inaco, amata da Giove, convertita in giovenca e
finalmente divenuta Iside.</p>
</div>

<div class="footnote" id="note194">
<p><span class="label"><a href="#tag194">194</a>.&#160;&#160;</span><i>Annali</i> II, 85. V. anche Giuseppe <i>Antichità</i> I, XVIII, c. 3.</p>
</div>

<div class="footnote" id="note195">
<p><span class="label"><a href="#tag195">195</a>.&#160;&#160;</span><i>Decad. Imp. Rom.</i> Vol. I, cap. II.</p>
</div>

<div class="footnote" id="note196">
<p><span class="label"><a href="#tag196">196</a>.&#160;&#160;</span></p>

<div class="poem"><div class="stanza">
<p class="i01">Da Meroe la sacra onda recava</p>
<p class="i01">Per ispargere d’Isi il tempio...</p>
</div></div>
</div>

<div class="footnote" id="note197">
<p><span class="label"><a href="#tag197">197</a>.&#160;&#160;</span><i>Histoire pittoresque des Réligions.</i> T. II, p. 185.
Paris, Pagnerre 1845.</p>
</div>

<div class="footnote" id="note198">
<p><span class="label"><a href="#tag198">198</a>.&#160;&#160;</span>Vedi anche Macrobius: <i>Saturnaliorum</i> lib. I. cap. 20,
21; e l’opera <i>Des Divinités Egyptiennes</i>. Paris, Lacroix,
1866, p. 161, e Dupuis, <i>Origines de tous les cultes</i>, T. III.
p. 218 in cui si danno eguali spiegazioni — In Plutarco
<i>De Iside et Osiride</i>.</p>
</div>

<div class="footnote" id="note199">
<p><span class="label"><a href="#tag199">199</a>.&#160;&#160;</span><i>Epig.</i> lib XII. 29.
</p>

<div class="poem"><div class="stanza">
<p class="i01">Coi lini e i sistri involasi</p>
<p class="i01">Lo schiomato drappel</p>
<p class="i01">Se Ermogene si accosta al sacro ostel.</p>
<p class="i11">                        Trad. Magenta.</p>
</div></div>

<p>
Come la <i>Dea linigera</i> ricordata da Ovidio nel l. delle
<i>Metamorfosi</i> (v. 747) significava Iside; così <i>linigeri</i> venivan
detti certi suoi preti, che andavano a capo raso, onde
Marziale li chiamò calvi, e nudi fino alla vita o coperti da
indi in giù di una lunga sottana di lino. V. anche Giovenale,
<i>Sat.</i> VI, 533.</p>
</div>

<div class="footnote" id="note200">
<p><span class="label"><a href="#tag200">200</a>.&#160;&#160;</span>Sveton., <i>in Claudium</i>.</p>
</div>

<div class="footnote" id="note201">
<p><span class="label"><a href="#tag201">201</a>.&#160;&#160;</span><i>Collana degli antichi storici greci volgarizzati.</i>
Erodoto è tradotto dal corcirese Andrea Mustoxidi. Lib. II,
p. 300.</p>
</div>

<div class="footnote" id="note202">
<p><span class="label"><a href="#tag202">202</a>.&#160;&#160;</span>Il Mazzoldi nelle sue <i>Origini Italiche</i> provò con isplendida
erudizione che il culto d’Iside è d’origine italica.
Vol. II.</p>
</div>

<div class="footnote" id="note203">
<p><span class="label"><a href="#tag203">203</a>.&#160;&#160;</span>Cap. XIV.</p>
</div>

<div class="footnote" id="note204">
<p><span class="label"><a href="#tag204">204</a>.&#160;&#160;</span></p>

<div class="poem"><div class="stanza">
<p class="i01">D’Iside profanavi, io ben rammento,</p>
<p class="i02">  Il delubro, d’Ausidio assai più empio,</p>
<p class="i02">  Testè e di Ganimede il monumento.</p>
<p class="i02">  E della Buona Dea l’asilo e il tempio</p>
<p class="i02">  Profanavi di Cerere (e in qual loco</p>
<p class="i02">  Non faria donna del pudor suo scempio?).</p>
<p class="i11">                        <i>Mia traduzione.</i></p>
</div></div>
</div>

<div class="footnote" id="note205">
<p><span class="label"><a href="#tag205">205</a>.&#160;&#160;</span>«Numerio Popidio Celsino figlio di Numerio restituì
dalle fondamenta col suo denaro il tempio d’Iside dal tremuoto
rovinato. I Decurioni per si fatta liberalità, essendo
egli d’anni sessanta, lo ascrissero graziosamente nel loro
numero.»</p>
</div>

<div class="footnote" id="note206">
<p><span class="label"><a href="#tag206">206</a>.&#160;&#160;</span>«Lucio Cecilio Febo pose, concedendone il luogo i
Decurioni.»</p>
</div>

<div class="footnote" id="note207">
<p><span class="label"><a href="#tag207">207</a>.&#160;&#160;</span><i>Lettisterni</i>, letti triclinari su cui ponevansi le statue
degli Dei, a’ quali in data cerimonia religiosa, offerivasi
sontuoso banchetto.
</p>

<p>
<i>Patere</i> eran vasi usati a contenere il vino con cui
era fatta una libazione, versandolo dalla patera sulla testa
della vittima o sull’ara. Le qualità comuni eran di argilla,
le più preziose di bronzo, d’argento ed altresì d’oro, sommamente
e squisitamente ornate; talora con manico, più
spesso liscie.
</p>

<p>
<i>Lebeti</i>, vasi profondi a ventre pieno e rigonfio, (Ovidio
<i>Metamorfosi</i>, XII. 243) di bronzo e di metalli preziosi e
destinati ad esser tenuti sotto le mani o i piedi per raccogliere
l’acqua lustrale che un domestico versava sopra
essi da un boccale, <i>gutturnium</i>, prima e dopo il pasto.
</p>

<p>
<i>Accerre</i>, come i turiboli, erano incensieri. Orazio ne
fa cenno nel libro III delle <i>Odi, Ode ottava, a Mecenate</i>.
</p>

<p>
<i>Prefericoli</i>. Secondo Festo, eran vasi di metallo senza
manico e largamente aperti di sopra, atti a tenere i sacri
utensili portati in processione in certe solennità religiose.
</p>

<p>
<i>Simpuli.</i> Ramajoli, o chiccherine con lungo manico,
adoperati nei sagrifizj a prendere il vino in piccole quantità
da qualche vaso, per libazioni.
</p>

<p>
<i>Mallei.</i> Grossi magli di legno, di cui servivansi i beccai
e i popi nei sagrifizj per atterrare il bue prima che il
<i>cultrarius</i> gli tagliasse la gola.
</p>

<p>
<i>Secespiti.</i> Sorta di coltelli pei sagrifizi con una gran
lama di ferro aguzza e manico rotondo.
</p>

<p>
<i>Cultri.</i> Coltelli di cui servivasi il <i>cultrarius</i>, o ministro
del sacerdote, che ammazzava la vittima.
</p>

<p>
<i>Litui</i> eran le verghe degli Auguri curve in cima, come
a un di presso i pastorali dei vescovi cattolici, che ne
tolsero il modello dalla pagana liturgia.
</p>

<p>
<i>Crotali.</i> Specie di strumento musicale particolarmente
adoperato nel culto d’Iside e Cibele per accompagnarsi
alle danze religiose. Si componevano di due canne fesse
pel mezzo o di due pezzi di legno o di due metalli incavati
congiunti con un manico diritto. Se ne teneva uno per
mano e se ne battevano i due pezzi come le nacchere spagnuole
o castagnette napoletane.
</p>

<p>
<i>Aspergilli.</i> Parola non dell’antichità, ma degli antiquari,
ad indicare gli aspersorj per le purificazioni, massime
avanti i sagrificj agli Dei infernali (Cic. <i>Leg.</i> II. 10; Ovid.
<i>Fast.</i> v. 679; Virg. <i>Æneid.</i> IV. 635) — Vedi <i>Dizion. delle
Antichità Greche e Romane</i> di Antony Rich. Milano 1869.</p>
</div>

<div class="footnote" id="note208">
<p><span class="label"><a href="#tag208">208</a>.&#160;&#160;</span>Così traduco:
</p>

<div class="poem"><div class="stanza">
<p class="i07">                 De’ sistri suona</p>
<p class="i01">La nilotica riva e la zampogna</p>
<p class="i01">Egizia guida i farii salti, ed Api</p>
<p class="i01">Colle corna dimesse intanto mugge.</p>
</div></div>

<p>
Pharos, onde forse si appellarono e quelle sacre danze
e i cori dei sacerdoti e delle sacerdotesse della egizia Dea,
è il nome di un’isola poco lungi dalla città di Alessandria.</p>
</div>

<div class="footnote" id="note209">
<p><span class="label"><a href="#tag209">209</a>.&#160;&#160;</span>Numerio Popidio Ampliato, padre, a sua spesa.</p>
</div>

<div class="footnote" id="note210">
<p><span class="label"><a href="#tag210">210</a>.&#160;&#160;</span>«Numerio Popidio Celsino — Numerio Popidio Ampliato — Cornelia
Celsa.»</p>
</div>

<div class="footnote" id="note211">
<p><span class="label"><a href="#tag211">211</a>.&#160;&#160;</span><i>Napoli e Contorni.</i> Pag. 360.</p>
</div>

<div class="footnote" id="note212">
<p><span class="label"><a href="#tag212">212</a>.&#160;&#160;</span>Vedi Cap. II. pag. 47.</p>
</div>

<div class="footnote" id="note213">
<p><span class="label"><a href="#tag213">213</a>.&#160;&#160;</span>Amm. Marcell. Lib. 22.</p>
</div>

<div class="footnote" id="note214">
<p><span class="label"><a href="#tag214">214</a>.&#160;&#160;</span><i>Dizion. della Mitologia di tutti i Popoli</i>, alla voce
<i>Esculapio</i>.</p>
</div>

<div class="footnote" id="note215">
<p><span class="label"><a href="#tag215">215</a>.&#160;&#160;</span><i>Questioni Pompejane</i>, p. 74.</p>
</div>

<div class="footnote" id="note216">
<p><span class="label"><a href="#tag216">216</a>.&#160;&#160;</span><i>Corp. inscrip. regni Neapol. N.</i> 2189.</p>
</div>

<div class="footnote" id="note217">
<p><span class="label"><a href="#tag217">217</a>.&#160;&#160;</span>Romolo figlio di Marte fondò la città di Roma e regnò
trentott’anni. Il primo egli de’ Capitani, uccise il capitano
de’ nemici Acrone re de’ Ceninesi, ne consacrò le opime
spoglie a Giove Feretrio, ed ammesso nel novero dei numi,
venne chiamato Quirino.</p>
</div>

<div class="footnote" id="note218">
<p><span class="label"><a href="#tag218">218</a>.&#160;&#160;</span><i>Pompeii</i>, p. 115.</p>
</div>

<div class="footnote" id="note219">
<p><span class="label"><a href="#tag219">219</a>.&#160;&#160;</span><i>Pompeii</i>, p. 117.</p>
</div>

<div class="footnote" id="note220">
<p><span class="label"><a href="#tag220">220</a>.&#160;&#160;</span><i>Poesie</i> di Alessandro Guidi, <i>La Fortuna</i>. Milano 1827.</p>
</div>

<div class="footnote" id="note221">
<p><span class="label"><a href="#tag221">221</a>.&#160;&#160;</span>«Marco Tullio, figlio di Marco, duumviro incaricato
della giustizia, eletto tre volte quinquennale, augure, tribuno
de’ militi, eletto dal popolo, eresse sul proprio suolo
e con proprio denaro il tempio alla Fortuna Augusta.»</p>
</div>

<div class="footnote" id="note222">
<p><span class="label"><a href="#tag222">222</a>.&#160;&#160;</span><i>Pompeii</i> I. 95.</p>
</div>

<div class="footnote" id="note223">
<p><span class="label"><a href="#tag223">223</a>.&#160;&#160;</span>«Area privata di Marco Tullio figlio di Marco.»</p>
</div>

<div class="footnote" id="note224">
<p><span class="label"><a href="#tag224">224</a>.&#160;&#160;</span>«Agatemero di Vezio, Soave di Cesia Prima, Poto di
Numitore, Antero di Lacutulano Ministri primi dell’augusta
Fortuna, per comando di Marco Stajo Rufo e Gneo Melisseo
duumviri e giudici, essendo consoli Publio Silio e Lucio
Volusio Saturnale.»</p>
</div>

<div class="footnote" id="note225">
<p><span class="label"><a href="#tag225">225</a>.&#160;&#160;</span>«Essendo consoli Tauro Statilio, Tito Platilio Eliano,
Lucio Stazio Fausto, invece della statua che secondo la
legge dei Ministri della Fortuna Augusta doveva porre per
decisione emessa sulla relazione del Questore Quinto Pompeo
Ametisio, decretarono che due basi marmoree venissero
collocate in luogo della statua.» Nel testo le parole <i>ministorum,
basis, marmorias, poniret</i> in luogo di <i>ministrorum,
bases, marmoreas, ponere</i>, devonsi evidentemente
attribuire alla ignoranza dell’artefice che le ha scolpite.</p>
</div>

<div class="footnote" id="note226">
<p><span class="label"><a href="#tag226">226</a>.&#160;&#160;</span>Tacito <i>Annales</i>, 1, 15 e 54. V. anche Reines <i>Inscr.</i> 1, 12.</p>
</div>

<div class="footnote" id="note227">
<p><span class="label"><a href="#tag227">227</a>.&#160;&#160;</span>Petronio, <i>Satyricon</i> 30, 2. Orelli, <i>Inscript.</i> 3959.</p>
</div>

<div class="footnote" id="note228">
<p><span class="label"><a href="#tag228">228</a>.&#160;&#160;</span>Pag. 43.</p>
</div>

<div class="footnote" id="note229">
<p><span class="label"><a href="#tag229">229</a>.&#160;&#160;</span>Virgil. <i>Æneid.</i> XII. 170:
</p>

<div class="poem"><div class="stanza">
<p class="i01">«Cento abbatteva ben lanute agnelle (bidenti).»</p>
</div></div>
</div>

<div class="footnote" id="note230">
<p><span class="label"><a href="#tag230">230</a>.&#160;&#160;</span>Phædr. 1. 17:
</p>

<div class="poem"><div class="stanza">
<p class="i01">«Una pecora (bidente) vide entro una fossa</p>
<p class="i02">  Giacente un lupo.»</p>
</div></div>
</div>

<div class="footnote" id="note231">
<p><span class="label"><a href="#tag231">231</a>.&#160;&#160;</span>Hor. III. Od. 23. 14. Poichè il Gargallo, a questo
passo non traduce, ma perifrasa, mi sostituisco a lui:
</p>

<div class="poem"><div class="stanza">
<p class="i01">«Con sagrificj di ben molte agnelle (bidenti)</p>
<p class="i02">  Placare i Numi.»</p>
</div></div>
</div>

<div class="footnote" id="note232">
<p><span class="label"><a href="#tag232">232</a>.&#160;&#160;</span>Tab. 19 e 20. «Evvi in Pompei figura di un bidentale
scavato, perchè il puteale aveva un tempio rotondo di otto
colonne senza tetto, ornato del solo epistilio, con iscrizione
scolpita in caratteri osci, che suona latinamente così:
<i>Nitrebes ter meddixtuticus septo conclusit</i>, cioè: Nitrebio
tre volte <i>Meddixtuticus</i> chiuse con questo recinto.»
Il <i>Meddixtuticus</i> era il supremo magistrato di
Pompei, e lo aveva ogni città della Campania. La parola è
d’origine osca composta dalle due voci <i>meddix</i>, giudice,
curatore, imperante, e <i>tuticus</i>, magno, sommo. Ennio così
ricorda il <i>Meddix</i>:
</p>

<div class="poem"><div class="stanza">
<p class="i01"><i>Summus ibi capitur Meddix, occiditur alter.</i></p>
</div></div>

<p>
Tito Livio nel lib. 22 delle sue <i>Storie</i>, c. 19, rammenta
Cneo Magio di Atella come <i>Meddixtuticus</i> in quelle parole:
<i>Præerat Statius Metius, missus ab Cn. Magio Atellano,
qui eo anno meddixtuticus erat</i>; e altrove lo stesso
storico (lib. 26, c. 6) fa menzione di Seppio Lesio che copriva
la stessa carica: <i>Meddixtuticus, qui summus magistratus
apud Campanos est, eo anno Seppius Lesius
erat</i>. Siccome poi il Rosini nella sua <i>Dissertatio Isagogica</i>
(pag. 38), riferisce un’iscrizione ercolanese in cui son nominati
<i>L. Labeo, L. Aquilius meddixtuticus etc.</i>; così ne
trae argomento ad opinare che fosse cotesto un gemino
magistrato, di cui uno avesse alternamente il comando
in tempo di guerra, come i consoli in Roma. Vedi anche
Lanzi: <i>Saggi di lingua etrusca</i>. Tom. 2, pag. 609.</p>
</div>

<div class="footnote" id="note233">
<p><span class="label"><a href="#tag233">233</a>.&#160;&#160;</span>Forcellini, <i>Totius Latinitatis Lexicon</i>. Voc. <i>Bidentalis</i>.
Cita a prova due iscrizioni edite dal Grutero.</p>
</div>

<div class="footnote" id="note234">
<p><span class="label"><a href="#tag234">234</a>.&#160;&#160;</span><i>Satyra</i> 6 del Lib. II.
</p>

<div class="poem"><div class="stanza">
<p class="i05">            In tribunal ti prega</p>
<p class="i01">Roscio, pria delle due, trovarti seco</p>
<p class="i01">Per domani.</p>
<p class="i09">                    Trad. Gargallo.</p>
</div></div>

<p>
Per conservare il carattere storico, il traduttore avrebbe
dovuto dire <i>puteale</i> invece di <i>tribunale</i>.</p>
</div>

<div class="footnote" id="note235">
<p><span class="label"><a href="#tag235">235</a>.&#160;&#160;</span><i>Orlando Furioso</i>, c. XII. st. 1 e 2.</p>
</div>

<div class="footnote" id="note236">
<p><span class="label"><a href="#tag236">236</a>.&#160;&#160;</span></p>

<div class="poem"><div class="stanza">
<p class="i01">«Senza Cerere e Bacco si raffredda Venere.»</p>
<p class="i06">           <i>Eun.</i> act. 4, sc. 5, v. 6.</p>
</div></div>
</div>

<div class="footnote" id="note237">
<p><span class="label"><a href="#tag237">237</a>.&#160;&#160;</span></p>

<div class="poem"><div class="stanza">
<p class="i01">Misero me che sol le patrie frondi</p>
<p class="i02">  Sotto il tuo sguardo ottenni e il cereale</p>
<p class="i02">  Del calcidico serto ambito dono,</p>
<p class="i05">         Lib. V, 4, 226. <i>Epicedion in Patrem</i>.</p>
</div></div>

<p>
Giovanni Veenhusen a questi versi appone una nota latina,
che al par di essi traduco: «Aristide in <i>Eleus</i> scrive,
essere stata la prima gara ginnica inventata da Eleusi, della
quale erano biade il premio al vincitore. Egualmente
opinar si può de’ premj riportati da Stazio nel certame
napoletano, che fossero della eguale natura; se non ami
piuttosto credere che accenni ai ludi di Cerere istituiti in
Napoli e dei quali pur tocca nella selva a Menecrate.»
(Libro IV delle <i>Selve</i>, Selva 8, 50.)</p>
</div>

<div class="footnote" id="note238">
<p><span class="label"><a href="#tag238">238</a>.&#160;&#160;</span>Eumachia figlia di Lucio, sacerdotessa pubblica, in
nome suo e di Marco Numistro Frontone, ha eretti a propria
spesa e dedicato alla Concordia e alla Pietà Augusta
un Calcidico, una Cripta e de’ Portici.</p>
</div>

<div class="footnote" id="note239">
<p><span class="label"><a href="#tag239">239</a>.&#160;&#160;</span></p>

<div class="poem"><div class="stanza">
<p class="i01">Fui già pedal di fico, inutil legno,</p>
<p class="i01">Quando tra il farne un scanno od un Priapo,</p>
<p class="i01">Dubbioso il fabbro, è meglio, disse, un Dio.</p>
<p class="i01">Eccomi dunque Dio, di ladri e uccelli</p>
<p class="i01">Altissimo terror.</p>
<p class="i11">                         Trad. di Gargallo.</p>
</div></div>
</div>

<div class="footnote" id="note240">
<p><span class="label"><a href="#tag240">240</a>.&#160;&#160;</span></p>

<div class="poem"><div class="stanza">
<p class="i01">..... i Lari a noi guardano ognora</p>
<p class="i01">Le anguste vie, del nostro aver custodi.</p>
<p class="i07">            Ovid. <i>Fast.</i> Lib. II.</p>
</div></div>
</div>

<div class="footnote" id="note241">
<p><span class="label"><a href="#tag241">241</a>.&#160;&#160;</span>Vedi Svetonio, <i>Aug.</i> 31; Plauto, <i>Mercat.</i> v. 2, 24;
Tibullo I, 1, 20 e 10, 15.</p>
</div>

<div class="footnote" id="note242">
<p><span class="label"><a href="#tag242">242</a>.&#160;&#160;</span>Reco nella nostra lingua:
</p>

<div class="poem"><div class="stanza">
<p class="i02">  Taluni usciti da parente, esatto</p>
<p class="i01">Osservator del sabato, non altro</p>
<p class="i01">Adoran che le nubi e il firmamento</p>
<p class="i01">E tra l’umana e la suina carne,</p>
<p class="i01">Da cui s’astenne il genitor, non fanno</p>
<p class="i01">Divario alcun, ben presto circoncisi.</p>
<p class="i01">Usi poi nello spregio aver di Roma</p>
<p class="i01">Le leggi, apprendon il giudaico dritto</p>
<p class="i01">E quanto ad essi nel volume arcano</p>
<p class="i01">Lasciò Mosè, religïosamente</p>
<p class="i01">Osservano. Non essi al vïandante</p>
<p class="i01">Che il suo Dio non adora, additeranno</p>
<p class="i01">Il cammin, nè all’infuor del circonciso</p>
<p class="i01">La ricercata fonte; e n’è ragione</p>
<p class="i01">Che nel settimo giorno il padre loro</p>
<p class="i01">Nello sciopro si tenne e negli offici</p>
<p class="i01">Della vita non ebbe alcuna parte.</p>
</div></div>
</div>

<div class="footnote" id="note243">
<p><span class="label"><a href="#tag243">243</a>.&#160;&#160;</span>Vol. XLVII. p. 206. Venezia. Tip. Emiliana, 1818.</p>
</div>

<div class="footnote" id="note244">
<p><span class="label"><a href="#tag244">244</a>.&#160;&#160;</span><i>Veglie Storiche di Famiglia.</i> Milano, 1869. Vol. I, p. 16.</p>
</div>

<div class="footnote" id="note245">
<p><span class="label"><a href="#tag245">245</a>.&#160;&#160;</span></p>

<div class="poem"><div class="stanza">
<p class="i01">Della città la parte è qui che il nome</p>
<p class="i01">Prende del bove.</p>
</div></div>
</div>

<div class="footnote" id="note246">
<p><span class="label"><a href="#tag246">246</a>.&#160;&#160;</span></p>

<div class="poem"><div class="stanza">
<p class="i01">I Portator’ di simboli nel foro</p>
<p class="i01">S’adunano pescario.</p>
</div></div>
</div>

<div class="footnote" id="note247">
<p><span class="label"><a href="#tag247">247</a>.&#160;&#160;</span>Lib. VII. Così traduce Magenta:
</p>

<div class="poem"><div class="stanza">
<p class="i01">Qualunque cosa d’Ombria a te conduce,</p>
<p class="i02">  O d’Etruria il castaldo o il tusculano,</p>
<p class="i02">  O quel tre miglia da costì lontano,</p>
<p class="i02">  Tutto ciò la Subura a me produce.</p>
</div></div>
</div>

<div class="footnote" id="note248">
<p><span class="label"><a href="#tag248">248</a>.&#160;&#160;</span></p>

<div class="poem"><div class="stanza">
<p class="i01">Di Cesare son questi i fori, ei disse,</p>
<p class="i01">Questa è la via che dai sacrati luoghi</p>
<p class="i01">Assume il nome.</p>
<p class="i07">             <i>Tristium</i>, Lib. III.</p>
</div></div>
</div>

<div class="footnote" id="note249">
<p><span class="label"><a href="#tag249">249</a>.&#160;&#160;</span>«Singolare ne sarebbe dovunque la struttura e maravigliosa
anche per consenso degli Dei».</p>
</div>

<div class="footnote" id="note250">
<p><span class="label"><a href="#tag250">250</a>.&#160;&#160;</span></p>

<div class="poem"><div class="stanza">
<p class="i01">Poi mi getto a dormir senza pensiere</p>
<p class="i01">Di dovermi levar insiem col sole,</p>
<p class="i01">E Marsia riveder.</p>
<p class="i10">                   Trad. Gargallo.</p>
</div></div>
</div>

<div class="footnote" id="note251">
<p><span class="label"><a href="#tag251">251</a>.&#160;&#160;</span>Tien nel gran foro i consacrati templi. Lib. III.</p>
</div>

<div class="footnote" id="note252">
<p><span class="label"><a href="#tag252">252</a>.&#160;&#160;</span>«Se ciò approvate, andatevene, o Quiriti. — Procedete
al suffragio, col favore degli Dei, ed ordinate voi quello
che i padri sancirono.»</p>
</div>

<div class="footnote" id="note253">
<p><span class="label"><a href="#tag253">253</a>.&#160;&#160;</span><i>De Architectura</i>, lib. 1, c. 7.</p>
</div>

<div class="footnote" id="note254">
<p><span class="label"><a href="#tag254">254</a>.&#160;&#160;</span>V. Popidio figlio d’Epidio Questore ha fatto costruire
i portici.</p>
</div>

<div class="footnote" id="note255">
<p><span class="label"><a href="#tag255">255</a>.&#160;&#160;</span>Lib. V. c. 1 e 2.</p>
</div>

<div class="footnote" id="note256">
<p><span class="label"><a href="#tag256">256</a>.&#160;&#160;</span>Pompei descritta da Carlo Bonucci: <i>Foro Civile</i>.</p>
</div>

<div class="footnote" id="note257">
<p><span class="label"><a href="#tag257">257</a>.&#160;&#160;</span>Lo squarcio che reco è la traduzione della traduzione
francese dell’opera del Bonucci, perchè io non potei avere
che questa. Quando l’Italia era sbocconcellata, i libri che
si publicavano in Napoli era difficile che pervenissero alle
nostre biblioteche di Lombardia e viceversa.</p>
</div>

<div class="footnote" id="note258">
<p><span class="label"><a href="#tag258">258</a>.&#160;&#160;</span>A Marco Lucrezio Decidiano Rufo duumviro, tre volte
quinquennale, pontefice, tribuno dei militi per voto di popolo,
prefetto de’ fabbri, Marco Pilonio Rufo.</p>
</div>

<div class="footnote" id="note259">
<p><span class="label"><a href="#tag259">259</a>.&#160;&#160;</span>A Marco Lucrezio Decidiano Rufo, duumviro, tre volte
quinquennale, pontefice, tribuno dei militi per voto di popolo,
prefetto de’ fabbri, per decreto de’ Decurioni, eretto
dopo la morte.</p>
</div>

<div class="footnote" id="note260">
<p><span class="label"><a href="#tag260">260</a>.&#160;&#160;</span>A Quinto Sallustio figlio di Publio, duumviro, incaricato
della giustizia, quinquennale, patrono delle Colonie,
per decreto de’ Decurioni.</p>
</div>

<div class="footnote" id="note261">
<p><span class="label"><a href="#tag261">261</a>.&#160;&#160;</span>A Cajo Cuspio Pansa figlio di Cajo, duumviro incaricato della
giustizia, quattro volte quinquennale, per decreto
de’ decurioni, col danaro publico.</p>
</div>

<div class="footnote" id="note262">
<p><span class="label"><a href="#tag262">262</a>.&#160;&#160;</span>A Cajo Cuspio Pansa, pontefice, duumviro, incaricato
della giustizia, per decreto de’ decurioni eretto con denaro
publico.</p>
</div>

<div class="footnote" id="note263">
<p><span class="label"><a href="#tag263">263</a>.&#160;&#160;</span>«Scrive Rutilio avere i Romani istituito le nundine,
perchè per otto giorni i contadini dessero opera a’ lavori
de’ campi, nel nono poi interrottili venissero a Roma pel
mercato e per ricevervi le leggi e riportassero con maggior
concorso di popolo gli <i>sciti</i> e <i>consulti</i> (voti popolari),
i quali, proposti per diciasette giorni, facilmente si potevano
da tutti conoscere.»</p>
</div>

<div class="footnote" id="note264">
<p><span class="label"><a href="#tag264">264</a>.&#160;&#160;</span>«A Marco Claudio Marcello figlio di Marco patrono.»</p>
</div>

<div class="footnote" id="note265">
<p><span class="label"><a href="#tag265">265</a>.&#160;&#160;</span>Lib. VII c. 70.</p>
</div>

<div class="footnote" id="note266">
<p><span class="label"><a href="#tag266">266</a>.&#160;&#160;</span>Così parmi di dover tradurre:
</p>

<div class="poem"><div class="stanza">
<p class="i01">«Possano i Numi esterminar chi primo</p>
<p class="i01">L’ore inventò, chi primo in questa nostra</p>
<p class="i01">Città poneva un quadrante solare!</p>
<p class="i01">Lo sciagurato m’ha per mio malanno</p>
<p class="i01">Tagliato a pezzi il giorno! Oh! non avevo</p>
<p class="i01">Ne’ miei giorni d’infanzia altro orologio</p>
<p class="i01">Che lo stomaco mio, ed era quello</p>
<p class="i01">Il migliore, il più esatto ad avvertirmi,</p>
<p class="i01">A men che nulla da mangiar vi fosse.</p>
<p class="i01">Ora, quantunque la cucina piena,</p>
<p class="i01">Non si serve la tavola che quando</p>
<p class="i01">Al sol talenta, e di tal guisa avviene</p>
<p class="i01">Che dall’istante in cui la città intera</p>
<p class="i01">Da’ quadranti solar’ venne segnata,</p>
<p class="i01">Quasi tutta la gente non si vegga</p>
<p class="i01">Che scarna trascinarsi ed affamata.»</p>
</div></div>
</div>

<div class="footnote" id="note267">
<p><span class="label"><a href="#tag267">267</a>.&#160;&#160;</span>I. <i>Sylv.</i> I. 29.
</p>

<div class="poem"><div class="stanza">
<p class="i01">Quivi i Giulii delubri venerati,</p>
<p class="i01">Del belligero Paolo indi la reggia</p>
<p class="i01">Sublime.</p>
</div></div>
</div>

<div class="footnote" id="note268">
<p><span class="label"><a href="#tag268">268</a>.&#160;&#160;</span><i>Satyra</i> IV. Lib. I.
</p>

<div class="poem"><div class="stanza">
<p class="i09">                     Del foro</p>
<p class="i01">Nel bel mezzo, e nel bagno (in chiuso luogo</p>
<p class="i01">S’ode più grata risonar la voce)</p>
<p class="i01">Recitan molti i loro scritti.</p>
<p class="i11">                         Trad. Gargallo.</p>
</div></div>
</div>

<div class="footnote" id="note269">
<p><span class="label"><a href="#tag269">269</a>.&#160;&#160;</span><i>Satyra</i> III. Lib. I.
</p>

<div class="poem"><div class="stanza">
<p class="i01">Ecco a tutti i cantor vizio comune;</p>
<p class="i01">Pregati, non c’è capo che s’inducano</p>
<p class="i01">A cantar tra gli amici: non pregati,</p>
<p class="i01">Non la finiscon mai.</p>
<p class="i12">                        Id. ibd.</p>
</div></div>
</div>

<div class="footnote" id="note270">
<p><span class="label"><a href="#tag270">270</a>.&#160;&#160;</span><i>Æneid.</i> Lib. VIII:
</p>

<div class="poem"><div class="stanza">
<p class="i01">E come pria cader vedrai le stelle,</p>
<p class="i01">Porgi solennemente a la gran Giuno</p>
<p class="i01">Preghiere e voti.</p>
<p class="i09">                 Trad. del Caro.</p>
</div></div>
</div>

<div class="footnote" id="note271">
<p><span class="label"><a href="#tag271">271</a>.&#160;&#160;</span></p>

<div class="poem"><div class="stanza">
<p class="i01">Convien pregar perchè la mente sia</p>
<p class="i01">Sana nel corpo sano.</p>
</div></div>
</div>

<div class="footnote" id="note272">
<p><span class="label"><a href="#tag272">272</a>.&#160;&#160;</span>«La miglior parte di ciascun giorno sono le sette
delle prime, non delle ultime ore del giorno.» Lib. I.</p>
</div>

<div class="footnote" id="note273">
<p><span class="label"><a href="#tag273">273</a>.&#160;&#160;</span></p>

<div class="poem"><div class="stanza">
<p class="i01">Poichè del dì la miglior parte è scorsa,</p>
<p class="i01">Quel che avanza cercate allegramente</p>
<p class="i01">Di ben esercitar le vostre membra.</p>
</div></div>
</div>

<div class="footnote" id="note274">
<p><span class="label"><a href="#tag274">274</a>.&#160;&#160;</span><i>Satyra</i> V Lib. I. Sermonum:
</p>

<div class="poem"><div class="stanza">
<p class="i01">Al giuoco Mecenate,</p>
<p class="i01">A letto andiam Virgilio ed io; chè il giuoco</p>
<p class="i01">De la palla a’ cisposi e agli indigesti</p>
<p class="i01">Certo non fa buon pro.</p>
<p class="i11">                        Trad. Gargallo.</p>
</div></div>
</div>

<div class="footnote" id="note275">
<p><span class="label"><a href="#tag275">275</a>.&#160;&#160;</span>Specie di lettiga, o palanchino, portato da due muli,
uno davanti, l’altro di dietro, ad uso più specialmente
delle donne.</p>
</div>

<div class="footnote" id="note276">
<p><span class="label"><a href="#tag276">276</a>.&#160;&#160;</span>Quando si annunzia l’ora del bagno, cioè la nona nel
verno, e la ottava nella state. Plinio Lib. III. Epist. I.</p>
</div>

<div class="footnote" id="note277">
<p><span class="label"><a href="#tag277">277</a>.&#160;&#160;</span></p>

<div class="poem"><div class="stanza">
<p class="i01">Con i clienti ei dissipa</p>
<p class="i02">  La prima e second’ora mattutina;</p>
<p class="i02">  L’altra ai rauci causidici destina.</p>
<p class="i01">Sino alla quinta s’occupa</p>
<p class="i02">  In varie cure; alla quiete è data</p>
<p class="i02">  La sesta; ogni opra a settima è cessata.</p>
<p class="i01">L’ottava della nitida</p>
<p class="i02">  Palestra basta agli esercizii e sprona,</p>
<p class="i02">  Gli eccelsi letti a premere la nona.<a class="tag" id="tag278" href="#note278">[278]</a></p>
<p class="i01">Alta, Eufemo, è la decima</p>
<p class="i02">  Ora a’ miei libri, quando per tua cura</p>
<p class="i02">  Le dapi eterne al ventre suo misura.</p>
<p class="i05">            <i>Epig.</i> Lib. IV. 8. Trad. Magenta.</p>
</div></div>
</div>

<div class="footnote" id="note278">
<p><span class="label"><a href="#tag278">278</a>.&#160;&#160;</span>I letti del triclinio sui quali i Romani sedevano a mensa. Nel
capitolo che tratterà delle Case ne parleremo.</p>
</div>

<div class="footnote" id="note279">
<p><span class="label"><a href="#tag279">279</a>.&#160;&#160;</span>«Imperocchè quivi erano e i mercati delle merci e le
trattative dei contratti, le proposte delle nozze e le pratiche
delle transazioni.»</p>
</div>

<div class="footnote" id="note280">
<p><span class="label"><a href="#tag280">280</a>.&#160;&#160;</span>«Paolo, Maria, Pietro, Lorenzo e Giovanni tengono
nella città il nome di patriarcato.»</p>
</div>

<div class="footnote" id="note281">
<p><span class="label"><a href="#tag281">281</a>.&#160;&#160;</span></p>

<div class="poem"><div class="stanza">
<p class="i01">Nefasto è allor che taccionsi i tre stili</p>
<p class="i02">  Del pronunziare<a class="tag" id="tag283" href="#note283">[283]</a>; e quello è giorno fasto,</p>
<p class="i02">  In cui lice trattar cause civili.</p>
<p class="i01">Nè creder già che il giorno quanto è vasto</p>
<p class="i02">  Sua ragion serbi: talor fasto fia</p>
<p class="i02">  La sera quel che al mattin fu nefasto.</p>
<p class="i01">Che quando fatto il sagrificio sia,</p>
<p class="i02">  Può di tutto parlarsi; e al pronunziare</p>
<p class="i02">  Si apre al nobil pretor libera via.</p>
<p class="i10">                      Trad. di G. B. Bianchi.</p>
</div></div>
</div>

<div class="footnote" id="note282">
<p><span class="label"><a href="#tag282">282</a>.&#160;&#160;</span></p>

<div class="poem"><div class="stanza">
<p class="i01">Quando grida il Liburno: olà correte,</p>
<p class="i02">  Egli già siede.</p>
</div></div>
</div>

<div class="footnote" id="note283">
<p><span class="label"><a href="#tag283">283</a>.&#160;&#160;</span><i>I tre stili, tria verba</i>, sono le tre seguenti formule del pretore:
<i>Do, Dico, Addico</i>; ed ecco, secondo il Sigonio, il significato
di queste parole: «Il Pretore <i>dicebat</i> ex. gr. <i>aliquem liberum
esse</i>. <i>Addicebat</i> v. g. ad un’altra famiglia come nell’adozione.
<i>Dabat</i>, ex. g. il possesso dei beni, o i giudici, poichè il
Pretore era cosa straordinaria che facesse da giudice.»</p>
</div>

<div class="footnote" id="note284">
<p><span class="label"><a href="#tag284">284</a>.&#160;&#160;</span></p>

<div class="poem"><div class="stanza">
<p class="i01">Nembo d’altre faccende al capo, a’ fianchi</p>
<p class="i02">  Ecco assalirmi. «In tribunal ti prega</p>
<p class="i02">  Roscio pria delle due trovarti seco</p>
<p class="i02">  Per domani.» I notai, Quinto, per oggi</p>
<p class="i02">  Preganti di tornar: l’affar rammenta</p>
<p class="i02">  Ch’è di tutto il collegio: è grande, è nuovo.</p>
<p class="i02">  Fa che Mecena a queste tavolette</p>
<p class="i02">  Ponga il suggel. <i>Mi proverò;</i> le dici,</p>
<p class="i02">  Replica, insiste — «Purchè il vogli, il puoi.</p>
<p class="i14">                               Trad. Gargallo.</p>
</div></div>
</div>

<div class="footnote" id="note285">
<p><span class="label"><a href="#tag285">285</a>.&#160;&#160;</span></p>

<div class="poem"><div class="stanza">
<p class="i01">Fugge intanto il ribaldo, e me abbandona</p>
<p class="i02">  Sotto il coltel. Quand’ecco l’avversario</p>
<p class="i02">  Gli vien tra’ piedi e — O tu svergognatissimo</p>
<p class="i02">  Dove? dove? gli introna ad alta voce.</p>
<p class="i02">  E a me — Mi faresti tu da testimonio?</p>
<p class="i02">  Allor subito subito l’orecchio</p>
<p class="i02">  Gli presento, strascinalo in giudizio;</p>
<p class="i02">  Di qua, di là rumor.</p>
<p class="i13">                             Trad. Gargallo.</p>
</div></div>
</div>

<div class="footnote" id="note286">
<p><span class="label"><a href="#tag286">286</a>.&#160;&#160;</span>Se scientemente sbaglio, allora Giove mi respinga,
salva però sempre la città, dai buoni, come io getto questa
pietra.</p>
</div>

<div class="footnote" id="note287">
<p><span class="label"><a href="#tag287">287</a>.&#160;&#160;</span></p>

<div class="poem"><div class="stanza">
<p class="i01">«Ai Triumviri andrò e i vostri nomi</p>
<p class="i01">Denunzierò.»</p>
<p class="i09">                 <i>Asinar.</i> I. 2. 4.</p>
</div></div>
</div>

<div class="footnote" id="note288">
<p><span class="label"><a href="#tag288">288</a>.&#160;&#160;</span></p>

<div class="poem"><div class="stanza">
<p class="i07">             Nè la bianca benda</p>
<p class="i01">La composta ricopra onesta chioma,</p>
<p class="i01">Nè la stola che a pie’ lunga discenda.</p>
<p class="i03">    <i>Epist. ex Ponto</i> III. 3, 51. Art. Am. 1, 31.</p>
</div></div>
</div>

<div class="footnote" id="note289">
<p><span class="label"><a href="#tag289">289</a>.&#160;&#160;</span></p>

<div class="poem"><div class="stanza">
<p class="i01">Vergogna egli è che due, testè già amanti,</p>
<p class="i02">  Veggansi avversi divenir d’un tratto:</p>
<p class="i02">  Odia Venere tali litiganti.</p>
<p class="i01">Sovente avvien che sia processo fatto</p>
<p class="i02">  A chi s’adora, ma trïonfa amore,</p>
<p class="i02">  Se un odio acerbo non dettò quell’atto.</p>
<p class="i01">Un dì assistetti a giovane amatore:</p>
<p class="i02">  Stava l’amante sua nella lettica,</p>
<p class="i02">  Fieri oltraggi ei diceale in suo furore.</p>
<p class="i01">«Che principio al processo ora s’indica,</p>
<p class="i02">  Grida, e avanzi la rea» — ella apparia;&nbsp;—</p>
<p class="i02">  Ma restò muto nel veder l’amica.</p>
<p class="i01">L’una tabella e l’altra allor gli uscìa</p>
<p class="i02">  Dalle mani, per correre all’amplesso,</p>
<p class="i02">  Dicendo: hai vinto, hai vinto, amica mia!</p>
<p class="i01">Meglio è così ch’ora ne sia concesso</p>
<p class="i02">  Ambo in pace partir, anzi che al foro</p>
<p class="i02">  Dal talamo passar per un processo.</p>
<p class="i01">E sia per tanto la sentenza loro:</p>
<p class="i02">  «Senza lite ella tenga i doni tuoi.»</p>
<p class="i08">              <i>Remed. Amor.</i> v. 659-671,</p>
<p class="i09">                 mia traduzione.</p>
</div></div>
</div>

<div class="footnote" id="note290">
<p><span class="label"><a href="#tag290">290</a>.&#160;&#160;</span></p>

<div class="poem"><div class="stanza">
<p class="i01">Se de’ suffragi suoi libero avesse</p>
<p class="i01">Il popolo a venir, qual mai ribaldo</p>
<p class="i01">Seneca preferir dubiteria</p>
<p class="i01">Un istante a Neron, al cui supplicio</p>
<p class="i01">Vi vorrebbe più assai che d’un serpente,</p>
<p class="i01">D’una scimia e d’un sacco?</p>
<p class="i12">                          Mia trad.</p>
</div></div>
</div>

<div class="footnote" id="note291">
<p><span class="label"><a href="#tag291">291</a>.&#160;&#160;</span></p>

<div class="poem"><div class="stanza">
<p class="i01">A codesto sguajato, acciò non chiaccheri,</p>
<p class="i02">  Si spezzeran in fede mia le gambe.</p>
</div></div>
</div>

<div class="footnote" id="note292">
<p><span class="label"><a href="#tag292">292</a>.&#160;&#160;</span>«È delitto imprigionare un cittadino romano: scelleraggine
il farlo battere con verghe; quasi parricidio l’ucciderlo;
ma che dirò il sospenderlo in croce?» <i>Cicero, Orat. In Ver.</i></p>
</div>

<div class="footnote" id="note293">
<p><span class="label"><a href="#tag293">293</a>.&#160;&#160;</span></p>

<div class="poem"><div class="stanza">
<p class="i01">A far baldoria andrai</p>
<p class="i02">  Fiaccola in mezzo a quei che per la gola</p>
<p class="i02">  Ritti e fitti all’uncin fumano ed ardono.</p>
<p class="i07">                Sat. I. v. 155. Trad. Gargallo.</p>
</div></div>
</div>

<div class="footnote" id="note294">
<p><span class="label"><a href="#tag294">294</a>.&#160;&#160;</span>«Rifletti al carcere ed alla croce, e all’albero infitto
per mezzo all’uomo sì che gli esca dalla bocca.»</p>
</div>

<div class="footnote" id="note295">
<p><span class="label"><a href="#tag295">295</a>.&#160;&#160;</span></p>

<div class="poem"><div class="stanza">
<p class="i01">Ei diverrà l’adultero di Roma,</p>
<p class="i02">  Tremando ognor ch’abbia a pagar il fio</p>
<p class="i02">  Del maritale onor dovuto a l’onta:</p>
<p class="i02">  Nè credersi vorrà più fortunato</p>
<p class="i02">  De l’astrifero Marte, a non lasciarsi</p>
<p class="i02">  Coglier mai nella rete. Ira gelosa</p>
<p class="i02">  Vendetta più crudel talor ne trae</p>
<p class="i02">  Che quella dalle leggi al reo prescritta:</p>
<p class="i02">  Uno uccide col ferro, un altro sbrana</p>
<p class="i02">  Con sanguigno staffil: ci ha sin di quelli</p>
<p class="i02">  Che sviscerar si sentono per altra</p>
<p class="i02">  Bocca che per l’usata, un mugil vivo.</p>
<p class="i06">             Sat. X. III. 317. Trad. Gargallo.</p>
</div></div>
</div>

<div class="footnote" id="note296">
<p><span class="label"><a href="#tag296">296</a>.&#160;&#160;</span></p>

<div class="poem"><div class="stanza">
<p class="i01">Oh allor te misero ti colga il danno,</p>
<p class="i01">Che stretti i piedi, dentro le viscere</p>
<p class="i01">Rafani e mugili ti cacceranno.</p>
<p class="i10">                        <i>Carmen</i> XV.</p>
</div></div>
</div>

<div class="footnote" id="note297">
<p><span class="label"><a href="#tag297">297</a>.&#160;&#160;</span>Dufour. <i>Storia della Prostit.</i> Vol. I. Cap. XV.</p>
</div>

<div class="footnote" id="note298">
<p><span class="label"><a href="#tag298">298</a>.&#160;&#160;</span></p>

<div class="poem"><div class="stanza">
<p class="i01">Una gran causa trattasi nel foro</p>
<p class="i01">D’un amico e vuo’ essergli avvocato.</p>
<p class="i04">       <i>Epidicus.</i> Act. III. x. W.</p>
</div></div>
</div>

<div class="footnote" id="note299">
<p><span class="label"><a href="#tag299">299</a>.&#160;&#160;</span></p>

<div class="poem"><div class="stanza">
<p class="i01">Lo scoppiante polmon rompiti, o gramo,</p>
<p class="i01">Per veder, lasso alfin, di palme intesti,</p>
<p class="i01">De le tue scale onor, verdi festoni.</p>
<p class="i01">Qual prezzo a tanti strilli? Un presciutello</p>
<p class="i01">Ben magro, di pelamide salate</p>
<p class="i01">Qualche bariglioncin, viete cipolle</p>
<p class="i01">(Mensil dono degli Afri), ovver del vino,</p>
<p class="i01">Per Tevere approdato, un cinque fiaschi.</p>
<p class="i01">Che se quattro comparse un aureo in saldo</p>
<p class="i01">T’abbian valuto, pattüita usanza</p>
<p class="i01">Parte di quello a’ curïali addice.</p>
<p class="i01">— Emilio ottien più del dover; e a noi</p>
<p class="i01">Qual merito si dà di maggior opra?&nbsp;—</p>
<p class="i01">N’è cagion la superba ne l’androne</p>
<p class="i01">Quadriga in bronzo eretta; e n’è l’equestre</p>
<p class="i01">Sua statua la cagion. Vè come, assiso</p>
<p class="i01">Su feroce destrier, del curvo astile,</p>
<p class="i01">Già da lunge ammiccando, i colpi assesta;</p>
<p class="i01">Già medita fra sè pugne e trofei.</p>
<p class="i01">Così sossopra va Pedon: Matone</p>
<p class="i01">Va fallendo così: ne fia diversa</p>
<p class="i01">Di Tongillo la fin, c’usa lavarsi</p>
<p class="i01">Con immenso alicorno, e col seguace</p>
<p class="i01">Suo treno inzaccherato infesta il bagno;</p>
<p class="i01">O il collo a Medi gestator premendo,</p>
<p class="i01">In lettiga a lung’aste il foro scorre;</p>
<p class="i01">Vasi argentei e mirrini, e ville, e servi</p>
<p class="i01">Sceso a comprar. Quel suo piratic’ostro</p>
<p class="i01">Di tirio stame a pro di lui fidanza.</p>
<p class="i01">Pur queste appariscenze a lor son lucro:</p>
<p class="i01">La porpora dà prezzo; le ametiste</p>
<p class="i01">Dàn prezzo a l’Orator: compie a costoro</p>
<p class="i01">E strombettar, ed ostentare un censo</p>
<p class="i01">Maggior del vero: omai già più non serba</p>
<p class="i01">A lo splendor confin prodiga Roma.</p>
<p class="i01">I bisnonni orator tornino al mondo:</p>
<p class="i01">Sesterzi chi darìa, se grossa gemma</p>
<p class="i01">Non gli vedesse sfolgorar dal dito?</p>
<p class="i01">In prima in prima il litigante adocchia</p>
<p class="i01">Se otto servi ti portino: se diece</p>
<p class="i01">Ti circondino intorno; se una seggiola</p>
<p class="i01">Ti tenga dietro, ed i togati avanti.</p>
<p class="i01">Quindi arringando Paolo fea pompa</p>
<p class="i01">D’un cammeotto a fitto, e quindi a prezzo</p>
<p class="i01">Maggior che Cosso e Basilo arringava:</p>
<p class="i01">Va di rado facondia in cenci avvolta.</p>
<p class="i01">E quando il duol di lacrimosa madre</p>
<p class="i01">Lice a Basilo esporre? e chi su’ rostri</p>
<p class="i01">Soffre un Basilo udir, benchè facondo?</p>
<p class="i01">Te Gallia accolga, o meglio, di causidici</p>
<p class="i01">Nutricatrice l’Africa, se agogni</p>
<p class="i01">Espor la lingua mercenaria a prezzo.</p>
</div></div>
</div>

<div class="footnote" id="note300">
<p><span class="label"><a href="#tag300">300</a>.&#160;&#160;</span>«Per passare poi la vecchiaja con decoro e con credito,
qual può mai essere più onorata via che l’occuparsi
dello interpretare le leggi? Io per me insin dalla mia giovinezza
mi son provveduto di questo soccorso, non solamente
per farne uso nelle cause e nel foro, ma per aver
eziandio un ornamento ed un pregio col quale, quando
mi sieno colla vecchiezza venute meno le forze (il qual
tempo già s’avvicina), io mi assicuri di non avere in casa
mia a patir solitudine.» <i>De Oratore</i> Lib. 1. XLV. tr. di Gius. Ant. Cantova.</p>
</div>

<div class="footnote" id="note301">
<p><span class="label"><a href="#tag301">301</a>.&#160;&#160;</span>Lib. 1, c. 13.</p>
</div>

<div class="footnote" id="note302">
<p><span class="label"><a href="#tag302">302</a>.&#160;&#160;</span>«La curia, dove il Senato cura la republica.»</p>
</div>

<div class="footnote" id="note303">
<p><span class="label"><a href="#tag303">303</a>.&#160;&#160;</span>L’erario, la carcere e la curia si hanno a situare accanto
al foro; ma in modo tale, che la grandezza loro sia
proporzionata a quella del foro. E soprattutto dee principalmente
la curia corrispondere all’eminenza del municipio,
o città che sia... Oltre a questo, a mezza altezza delle mura
vi si hanno a tirare attorno attorno delle cornici o di legname
o di stucco. Che se queste non vi si fanno, dissipandosi
in alto la voce de’ disputanti, non giungerà chiara
all’orecchio degli ascoltatori; come all’incontro quando le
mura avranno queste cornici attorno attorno, si sentirà
bene la voce, perchè vien trattenuta da quelle, prima che
si dissipi in alto. — Trad. di Berardo Galiani.</p>
</div>

<div class="footnote" id="note304">
<p><span class="label"><a href="#tag304">304</a>.&#160;&#160;</span>Le basiliche unite ai Fori si hanno a situare nell’aspetto
più caldo, acciocchè possano i negozianti radunarvisi
l’inverno senza sentire l’incommodo della stagione...
E se il luogo fosse più lungo del bisogno, si situeranno
piuttosto nell’estremità le Calcidiche, appunto come si
veggono nella Basilica Giulia Aquiliana. — Vitruvio, <i>De
Architect.</i> Lib. V. e I</p>
</div>

<div class="footnote" id="note305">
<p><span class="label"><a href="#tag305">305</a>.&#160;&#160;</span>Dec. IV, c. 36.</p>
</div>

<div class="footnote" id="note306">
<p><span class="label"><a href="#tag306">306</a>.&#160;&#160;</span><i>Pompeja.</i> Pag. 125 in nota.</p>
</div>

<div class="footnote" id="note307">
<p><span class="label"><a href="#tag307">307</a>.&#160;&#160;</span>L’usò il Salvini nella versione dell’<i>Iliade</i> per camera
degli sposi:
</p>

<div class="poem"><div class="stanza">
<p class="i01">Egli scese nel talamo odorato</p>
<p class="i01">Di cedro e in alto soffittato.</p>
</div></div>
</div>

<div class="footnote" id="note308">
<p><span class="label"><a href="#tag308">308</a>.&#160;&#160;</span>Ad Eumachia figlia di Lucio, sacerdotessa publica, i
Tintori.</p>
</div>

<div class="footnote" id="note309">
<p><span class="label"><a href="#tag309">309</a>.&#160;&#160;</span>Parole della classica traduzione di Tacito del Davanzati
il quale le voci <i>arcta</i> ed <i>obscura</i> rende per prigionia nè
<i>stretta</i> nè <i>dubbia</i>.</p>
</div>

<div class="footnote" id="note310">
<p><span class="label"><a href="#tag310">310</a>.&#160;&#160;</span>«Sentirà esistere in questa città una carcere, la quale
vollero i maggiori nostri che fosse vendicatrice degli uomini
malvagi e delle più aperte scelleratezze» c. 12.</p>
</div>

<div class="footnote" id="note311">
<p><span class="label"><a href="#tag311">311</a>.&#160;&#160;</span>Juvenal. Sat. III:
</p>

<div class="poem"><div class="stanza">
<p class="i01">Tante son le maniere onde si foggia</p>
<p class="i02">  Per ceppi il ferro, da temer che manchi</p>
<p class="i02">  Al vomere ed al sarchio ed alla marra.</p>
</div></div>
</div>

<div class="footnote" id="note312">
<p><span class="label"><a href="#tag312">312</a>.&#160;&#160;</span>Vers. 312-314. Traduco:
</p>

<div class="poem"><div class="stanza">
<p class="i02">  Ben felici puoi dir gli avi, beata</p>
<p class="i01">Puoi appellar l’antica età, quand’era</p>
<p class="i01">Da’ suoi Re e dai Tribuni governata</p>
<p class="i01">Che un carcer sol bastava a Roma intera.</p>
</div></div>
</div>

<div class="footnote" id="note313">
<p><span class="label"><a href="#tag313">313</a>.&#160;&#160;</span></p>

<div class="poem"><div class="stanza">
<p class="i01">Così gli otto littor’ d’incude al pari</p>
<p class="i01">Me infelice martellino.</p>
<p class="i10">                      Atto I. Sc. I. 7.</p>
</div></div>
</div>

<div class="footnote" id="note314">
<p><span class="label"><a href="#tag314">314</a>.&#160;&#160;</span></p>

<div class="poem"><div class="stanza">
<p class="i01">Comanda a quei che meco ho qui condotti</p>
<p class="i02">  Per essere <i>al carnefice</i> affidati</p>
<p class="i02">  Che a me dalla città vengano al porto</p>
<p class="i02">  Incontro; poi qua di ritorno, tienli</p>
<p class="i02">  Ben custoditi.</p>
<p class="i09">                  Atto III. Sc. VI. 18.</p>
</div></div>
</div>

<div class="footnote" id="note315">
<p><span class="label"><a href="#tag315">315</a>.&#160;&#160;</span></p>

<div class="poem"><div class="stanza">
<p class="i01">«Io vo scrivendo come amor mi spira<a class="tag" id="tag316" href="#note316">[316]</a>,</p>
<p class="i01">E pera io pur, se di mutarmi in Dio,</p>
<p class="i01">Senza di te, la volontà m’attira.»</p>
</div></div>
</div>

<div class="footnote" id="note316">
<p><span class="label"><a href="#tag316">316</a>.&#160;&#160;</span>Dopo dell’Innamorato Pompejano, scrisse pur l’Allighieri in
questo verso il medesimo concetto.</p>
</div>
</div>

<div class="tnote">
<p class="tntitle">
Nota del Trascrittore
</p>

<p>
Ortografia e punteggiatura originali sono state mantenute, correggendo senza annotazione
minimi errori tipografici. Le correzioni indicate a pag. 390-91 sono state riportate nel testo.
</p>

<p class="covernote">
Copertina creata dal trascrittore e posta nel pubblico dominio.
</p>
</div>

</body>
</html>
